<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>konnaosi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><big><font face="Arial" color="#005500"><img src="images/konnaosi.jpg"
              align="right" hspace="6" height="270" width="200" vspace="6" border="1"></font></big><strong><font
            face="Arial" size="4" color="#005500">Konnaosi<br>
          </font><font face="Arial" size="3" color="#005500"><i>(Equisetum
              fluviatile)</i></font></strong></b><font face="Arial" color="#005500"><br>
      </font><font face="Arial" size="3" color="#005500">konnaoss, jõeosi,
        veeosi, vesikuusk</font></p>
    <p align="left"><font face="Arial" size="2">Konnaosi on Eesti sama tavaline
        kui põld-, aas- või metsosi.
        Kuid konnaosi kasvab vaid vesistes kasvukohtades. Tema alumine osa on
        pea alati
        veega kaetud - on lugu ka meie rohelist värvi konnadega. Eks seepärast
        olegi tema nimi konna nimega seotud, et ta konnade juures elab.
        Veekogusid, mida asustada, leiab
        konnaosi igalt poolt: jõed, järved, ojad, kraavid,
        tiigid, porimülkad ja turbaaugud.</font></p>
    <p align="left"><font face="Arial" size="2">Konnaosi on Eesti osjade hulgas
        suurim - sobivates tingimustes võib ta kasvada enam kui meetri
        kõrguseks. Varre jämedust (ja tugevust) ei tule taolisele kõrgele
        taimele paraku kusagilt juurde ja ka suuremate taimede varre läbimõõt
        jääb alla sentimeetri. Nagu näiteks kõrrelistel, puudub ka osjadel
        jämeduskasv. Sama häda kimbutab ka maailma kõige kõrgemaid osje, kes
        võivad küll mitme meetri kõrguseks kasvada, aga kelle vars jääb alati
        peenikeseks ja hapraks. Natuke annab osja varrele tugevust juurde kaval
        ehitus - osjade vars on seest õõnes. Teadupärast ei murdu toru nii
        kergesti, kui seest täidetud vai.</font></p>
    <font face="Arial" size="2">
      <p>Konnaosjal on veel omadus kasvatada oksi oma äranägemise järgi. Nii on
        need mõnikord olemas, teinekord aga puuduvad, vahel lühikesed, vahel
        pikad.
        Kindel on aga see, et konnaosja oksad ei harune kunagi. Samuti võib suve
        hakul
        märgata, et tema eospeadega ja eospeadeta taimed on täpselt ühesugused.
        Neil
        on võrdselt oksi ja lehti, suurus ja värvuski on samad. Kus on aga osja
        lehed? Kuna päikesevalgust püüab ta rohelise varre ja okstega, siis on
        lehed tähtsuse kaotanud. Nii on osjade lehed muundunud pisikesteks
        hambakesteks, mis asuvad lülide alusel ja moodustavad toruja tupe.
        Hambakesed on tumepruunid ja väga kitsa valge äärisega. Osjade
        määramisel võib taandarenenud lehtede arvust teinekord abi olla.
        Konnaosjal on neid rohkem kui Eesti teistel osja liikidel: viisteist
        kuni kolmkümmend.</p>
      <p>Varred erinevad veel ühe omaduse poolest teistest osjadest: nad pole
        üldse
        karedad. Esmapilgul pole neil näha ei sooni ega vagusid. Need on aga
        siiski
        olemas. Alles kuiva vart vastu valgust vaadates selgub, et peenikesed
        vaod on olemas. Konnaosi ei sisalda eriti ka räniainet. See on
        aine, mis teeb näiteks raudosja vared eriti karedaks ning jäigaks.
        Viimase
        puudumise tõttu ongi konnaosi pehme ja sile.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="konnaosi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
