<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>konnaosi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><big><font face="Arial" color="#005500"><img
src="images/konnaosi.jpg" align="right" border="1" hspace="6" vspace="6" width="200"
height="270"></font></big><strong><font face="Arial" size="4" color="#005500">Konnaosi<br>
</font><font face="Arial" size="3" color="#005500"><i>(Equisetum fluviatile)</i></font></strong></b><font
face="Arial" color="#005500"><br>
</font><font face="Arial" size="3" color="#005500">konnaoss, jõeosi, veeosi, vesikuusk</font></p>

<p ALIGN="left"><font FACE="Arial" SIZE="2">Konnaosi on Eesti sama tavaline kui <a href="poldosi.htm" style="color: #005500">põldosi</a>.
Kuid konnaosi kasvab vaid täiesti märgades kohtades. Tema alumine osa on pea alati
veega kaetud. Nii on lugu ka meie rohelist värvi konnadega. Eks seepärast
olegi tema nimi konna nimega seotud, et ta konnade juures elab. Veekogusid, mida asustada, leiab
konnaosi igalt poolt: jõed, järved, ojad, kraavid,
tiigid, porimülkad ja soode turbaaugud. Kuna vett on tal küllaga ja see talle
meeldib, siis saavutab konnaosi Eestis suurimatele osjadele omased mõõtmed. Jämedust
ei tule talle seejuures kusagilt, sest nii nagu kõrrelistelgi, puudub osjadel jämeduskasv. Sentimeetrini ei küüni konnaosja
varre läbimõõt ka kõige parema
tahtmise ja ideaalsemate kasvutingimuste juures. Kuid oma tugevuse võidab ta
kavalusega. Ta kasvatab enda varre torukujulisena. Toru ei murdu ega paindu nii
kergesti kui seest täidetud vai.</p>

<p>Konnaosjal on veel omadus kasvatada oksi oma äranägemise järgi. Nii on
need mõnikord olemas, teinekord aga puuduvad, vahel lühikesed, vahel pikad.
Kindel on aga see, et konnaosja oksad ei harune kunagi. Samuti võib suve hakul
märgata, et tema eospeadega ja eospeadeta taimed on täpselt ühesugused. Neil
on võrdselt oksi ja lehti, suurus ja värvuski on samad. Kus aga asuvad osja
lehed? Kuna taim on otsustanud, et päikesekiiri võib püüda ka varre ja okste
abil, siis on tema jaoks lehtede tähtsus kadunud. Nii ongi tema lehekesed
muundunud pisikesteks hambakesteks, mis asuvad lülide alusele ja moodustavad suure toruja
tupe. Hambakesed on tumepruunid, väga kitsa valge äärisega. Osjaliikide määramisel
on tähtis nende arv. Konnaosjal on see suurem kui meie teistel
liikidel: viisteist kuni kolmkümmend.</p>
<p>Varred erinevad veel ühe omaduse poolest teistest osjadest: nad pole üldse
karedad. Esmapilgul pole neil näha ei sooni ega vagusid. Need on aga siiski
olemas. Kui kuiva vart vastu valgust vaadata, siis on vaod märgatavad. Samuti saab
selgeks see, et vaod on väga peenikesed. Konnaosi ei sisalda eriti ka räniainet. See on
aine, mis teeb näiteks raudosja vared eriti karedaks ning jäigaks. Viimase
puudumise tõttu ongi konnaosi pehme ja sile. Nii et konnaosi on siis vees
kasvav sileda varrega ja rohkete hammastega osi, oksad võivad nii olla kui ka
puududa</p>
</font><div align="center"><center>

<table border="1" cellspacing="1">
  <tr>
    <td><a href="konnaosi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
