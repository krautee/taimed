<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>aasosi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" face="Arial"><img src="images/aasosi.jpg"
align="right" border="1" hspace="6" vspace="6" width="200" height="270"></font><strong><b><font
face="Arial" size="4" color="#005300">Aasosi<br>
</font><font face="Arial" size="3" color="#005300"><i>(Equisetum pratense)</i></font></b></strong><font
color="#005300" face="Arial"><br>
</font><font face="Arial" size="3" color="#005300">heinamaa kuusk, kaseosi, nurmekuusk</font></p>

<p><font size="2" face="Arial">Aasosi kasvab enamasti niiskematel ja
varjukamatel kasvukohtadel, harvem päris valges. Nii võib aasosja kohata nii
heinamaadel kui metsaservades ja isegi võsastikes. Kui aasosja eosed kuskil juba
idanenud on, siis ta nii kergesti oma kasvukohta ei loovuta. Pigem laiendab
ta enda alla jäävat ala teiste taimede arvelt. Selleks ei ole tal enam eoseid
vaja. Nagu kõikidele osjadele omane, on ka tal maa all roomav pikk risoom,
mis pidevalt otsib vallutamiseks uusi alasid. Aasosja ei ulatu aga kuigi sügavale,
sest aasal ja metsas kasvamiseks sellest sügavusest piisab. Nii ei kuluta aasosi
rohkem energiat, kui ainult
emataimest veidi kaugemale levimiseks.</p>

<p>Lisaks risoomi abil levimisele saab aasosi, nagu teisedki eostaimed, paljuneda
eostega. Eosed arenevad eospeades, mis on suhteliselt lühikesed, munakujulised
ja tömbi tipuga, tavaliselt tumepruunid. Eospead arenevad kevadvõsu tipus.
Kevadvõsu on vaid veerand meetri pikkune ja algul ilma klorofüllita. Samuti on kevadvõsu täiesti pehme ja isegi vesine, ka oksi pole
tal ühtegi. Mais ja juunis valmivad eosed, eoste kandjad pakatavad ning eosed
lendavad minema. Muidugi toimub see kõik vaid kuiva ilmaga, märjaga aasosi
kasvab, mitte ei levita eoseid. Kui aga eostest vabanetud, siis on võrse töö
tehtud. Võiks arvata, et nüüd võib ta rahus kuivada, nagu teeb seda <a href="poldosi.htm" style="color: #005300"> põldosja</a>
kevadvõsu. Kuid ei, see hakkab tasapisi muutuma roheliseks ja kasvatab endale
pikad karedad oksad. Oksad on peenikesed ja ei harune kunagi. Võrreldes teiste
osjadega on aasosja oksad ka palju loogelisemad, just nagu ei oskaks nad sirgelt
kasvada. Nii muutub eoseid moodustav võsu tavaliseks ja sügisepoole polegi
enam võimalik teada saada, milline osjataim kandis kevadel eospäid.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="aasosi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
