<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>aasosi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005300"><img src="images/aasosi.jpg"
          align="right" hspace="6" height="270" width="200" vspace="6" border="1"></font><strong><b><font
            face="Arial" size="4" color="#005300">Aasosi<br>
          </font><font face="Arial" size="3" color="#005300"><i>(Equisetum
              pratense)</i></font></b></strong><font face="Arial" color="#005300"><br>
      </font><font face="Arial" size="3" color="#005300">heinamaa kuusk,
        kaseosi, nurmekuusk</font></p>
    <p><font face="Arial" size="2">Osjataolisi taimi kasvas kauges minevikus -
        ikka väga kauges, sadu miljoneid aastaid tagasi - palju rohkem kui
        tänapäeval. Tänapäeval on osjaliste sugukonnas ainult üks perekond,
        perekond osi. Kõik teised lähemad perekonnad on miljonite aastate vältel
        välja surnud. See on üks põhjus, miks osjad tunneb kõigi teiste taimede
        hulgas kergesti ära - osjadel ei ole lähedasi sugulasi. Hoopis
        keerulisem võib olla erinevate osja liikide eristamine omavahel, seda
        enam, et mitmed neist võivad omavahel ristuda. Ka aasosja ei ole alati
        väga kerge ära tunda. Kõige kergemini kipub ta segamini minema
        põldosjaga.</font></p>
    <p><font face="Arial" size="2">Aasosi võib kasvada üsna erinevates
        kasvukohtades, nii niitudel kui metsades. Väga märgades ja väga kuivades
        kasvukohtades, näiteks soodes ja nõmmedel, teda ei kohta. Ka valguse
        osas eelistab ta poolvarjulisi kasvukohti, vältides nii tugevat varju
        kui lauspäikest.</font></p>
    <p><font face="Arial" size="2">Kui aasosja eosed sobivas kasvukohas idanenud
        on, siis edeneb ta enamasti jõudsalt. Nagu osjadele omane, on ka temal
        mullas pikk roomav risoom. Aasosjal ei ulatu risoom väga sügavale ja see
        on üks põhjus, miks aasosi, erinevalt näiteks põldosjast, umbrohuks ei
        muutu - mulla pinna lähedast risoomi on kerge mullast välja rohida.<br>
      </font></p>
    <font face="Arial" size="2"></font><font face="Arial" size="2">
      <p>Lisaks risoomi abil levimisele saab aasosi, nagu teisedki eostaimed
        (näiteks samblad, sõnajalad ja kollad), paljuneda
        eostega. Eosed arenevad&nbsp; osjadel varre tipus eospeades, aasosjal
        erilise kevadvõsu tipus.
        Kevadvõsu on vaid mõnekümne sentimeetri pikkune ja algul ilma
        klorofüllita. Samuti on kevadvõsu täiesti pehme ja isegi vesine, ka oksi
        pole
        tal ühtegi. Mais ja juunis valmivad eosed, eoste kandjad pakatavad ning
        eosed
        lendavad minema. Muidugi toimub see kõik vaid kuiva ilmaga, märjaga
        aasosi
        kasvab, mitte ei levita eoseid. Kui aga eostest vabanetud, siis on võrse
        töö
        tehtud. Võiks arvata, et nüüd võib ta rahus kuivada, nagu teeb seda <a
          href="poldosi.htm" style="color: #005300"> põldosja</a>
        kevadvõsu. Kuid ei, see hakkab tasapisi muutuma roheliseks ja kasvatab
        endale
        pikad karedad oksad. Oksad on peenikesed ja ei harune kunagi. Võrreldes
        teiste
        osjadega on aasosja oksad ka palju loogelisemad, just nagu ei oskaks nad
        sirgelt
        kasvada. Nii muutub eoseid kasvatav kevadvõsu tasapisi suvivõsuks ja
        sügise poole polegi enam võimalik teada, milline paljudest võsudest
        kandis kevadel eospead, milline mitte.</p>
    </font><font face="Arial" size="2">
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="aasosi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
