<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>ohtene sõnajalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/ohtson.jpg"
align="right" border="1" hspace="6" vspace="6" width="200" height="270"> </font><font
color="#005300" size="4" face="Arial">Ohtene sõnajalg<br>
</font><font color="#005300" size="3" face="Arial"><i>(Dryopteris carthusiana)</i></font></b><br>
<font color="#005300" size="3" face="Arial">sõnajalg, Kõrbe sõnajalg, okas-sõnajalg</font></p>

<p><font size="2" face="Arial">Ohtene sõnajalg ei ole nime poolest ilmselt nii
tuntud kui mõni teine sõnajalg. See aga ei tähenda, nagu see taim vähem
levinud oleks. Vastupidi, ta on meil paljudest sõnajalgadest tavalisem. Kuid
ohtene sõnajalg ei tule oma ilu ja muude omadustega inimese ette uhkustama. Kõige
sagedamini kasvab ta võsastikes, kuhu inimesel just tihti asja pole. Kui ta
hakkabki teeraja serval kasvama, siis millegi erilisega ta
uhkustada ei saa. Miks peaks siis talle eraldi nime panema, piisab lihtsalt sõnajalast.
Nii ongi ta üldiselt tuntud. Kuid on ka loodushuvilisi olnud, kes talle rohkem
tähelepanu on pööranud ja ka uue nime andnud. Nii näiteks on teda kutsutud
ka kõrbe sõnajalaks. Ilmselt on see nimi tekkinud kõrvest ehk kõnnumaast.
Ametlik nimetus on tekkinud ühest iseloomulikust määramistunnusest: iga
lehekese serval oleva hamba tipul on ogaterav ohe. Sellist ei ole ühelgi teisel meie sõnajalal.</p>

<p>Tänapäeval teatakse aga midagi, millega võib isegi ohtene sõnajalg
uhkustada. Teadlased ei vali oma uurimisaluseid alati ilu järgi nagu enamik
metsakülastajaid. Nii sattus nende töölauale ka ohtene sõnajalg. Põhjusteks
oli tema mürgisus ja mõningane kasutamine <a href="maarjason.htm" style="color: #005300">maarja-sõnajala</a> asemel
ravimtaimena. Ja tulemused olid täiesti ootamatud. See oli veel mõistetav, et
ta sisaldas täpselt samu mürgiseid toimeaineid kui maarja-sõnajalg.
Kuid seda ei oodanud keegi, et ohteses sõnajalas on toimeaineid kolmandiku võrra
rohkem, kui nii laialt kasutusel olnud maarja-sõnajalas. Tore, sest nii peab
neid väikesi risoome koguma vähem. Nüüd on paelussidevastase ravimi kogumine
lihtsam, kuna ohtene sõnajalg on meil tavalisem.</p>
<p>Kuid arvestama peab ka seda, et rohtu tuleb võtta väiksemas koguses, sest
suuremast kogusest tekib mürgistus. Sõnajalarisoomi mürgistus on aga
eluohtlik. Kannatanule tuleb esmaabiks kiiresti anda veega söepulbrit ja seejärel
kutsuda arstiabi. Raske mürgistuse lõppstaadiumis muutub kogu nahk siniseks,
vaid silmade alla tekivad kollased laigud, teadvus võib kaduda ja hingamine
muutub raskeks. Nii et selle taimega tuleb olla ettevaatlik.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="ohtson2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
