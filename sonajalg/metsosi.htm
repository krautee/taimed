<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>metsosi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" size="4" color="#005300"><img
src="images/metsosi.jpg" align="right" border="1" hspace="6" vspace="6" width="200"
height="270"> <b><strong>Metsosi</strong></b></font><br>
<strong><font face="Arial" size="3" color="#005300"><b><i>(Equisetum sylvaticum) </i></b></font></strong><br>
<font face="Arial" size="3" color="#005300">karvatilk, oravasaba, rebasesaba, tiisikuse
rohi</font></p>

<p><font size="2" face="Arial">Kes on tihedamas metsas käinud ja hoolega ringi
vaadanud, see on näinud ka meie metsade ühte tavalisemat rohttaime, metsosja.
Nagu nimigi ütleb, on ta peamiselt just metsade taim ega püüagi vallutada
laiu avaraid välju või niiskeid soid ja kraave. See on tema heaks
eristamistunnuseks teistest sarnastest liikidest. Peamine on aga see, et ta on
meie metsade üks õrnemaid taimi. Metsosi koosneb ainult peenikestest vartest. Tal pole
suuri laiu lehti, ainult peened sügavrohelised väädid.
Maapinnalt kerkib peavars kuni kuuekümne sentimeetri kõrgusele. See on lüliline
ja seest tühi. Varrest lähtuvad aga iga lüli juures ringina peened niidid. Võiks
mõelda, et need on nüüd metsosja lehed, mis kinnituvad varrele, nagu teistelgi
taimedel. Ainult et need on hästi peenikesed, nagu kuivade kasvukohtade
niiskust hoidvatel taimedel. Kuid need ei ole lehed, vaid oksad, mis on männasena
ümber tüve, nagu kuusepuulgi. Viimase tõttu ongi ta rahvapärastes nimedes
sageli tuntud mingi kuuse nime all. Sellised oksad on ka teistel osjadel, kuid
miks tundub metsosi eriti kahar. See on sellepärast, et tema männasoksad
harunevad veel omakorda männastena, mõnikord harunevad veelkord isegi ka need. Seega jätke meelde: metsosi on see, kelle oksad on hästi õrnad,
sest need harunevad.</p>

<p>On veel üks hea eristamistunnus. Nimelt metsosja lülide sõlmekohtades on
vaid 2</font><font face="Symbol" size="2">... </font><font size="2" face="Arial">6
nüri hambakest, teistel liikidel on neid rohkem. Just need hambakesed aga ongi
meie kadumaläinud taimeosad </font><font face="Symbol" size="2">-</font><font size="2" face="Arial">
lehed. Nii et osjad on oma lehed peaaegu kaotanud ja päikeseenergiat püüavad
nad roheliste okste ja varte abil. Osjad levivad eostega. Eostel on huvitav
kohastumus: neil on küljes pikad jätked, mis niiske ilmaga muudavad eose
kompaktseks ja raskeks ning eos istub kindlalt oma kohal. Kuiva ilmaga rulluvad nad
aga lahti ja lendavad tuule abil eemale. Kui tuleb taas niiske ilm ja eos on
sattunud sobivasse kasvukohta, siis ei tohi ta sealt lahkuda. Nii tõmbabki eos
oma jätked kokku ja püsib paigal. Kui niiskust on piisavalt, siis ta enam
edasi ei rända ja idaneb. Vahel juba samal sügisel arenevad eosest tekkinud
eellehel suguorganid. Kui isas- ja emassugurakud kohtuvad, siis munarakk viljastatakse ja
hakkab kasvama uus osjataim. Selline levimine on võrreldes koldadega küll
kiire, aga tegelikult siiski küllaltki keeruline. Nii on ka metsosjal varuks võimalus
levida oma risoomi abil.<strike></p>
</strike></font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="metsosi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
