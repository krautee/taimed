<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>karukold - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005300"><img src="images/karukold.jpg"
align="right" border="1" hspace="6" vspace="6" width="200" height="270"></font><strong><b><font
face="Arial" size="4" color="#005300">Karukold</font><font face="Arial" color="#005300"><br>
</font><font face="Arial" size="3" color="#005300"><i>(Lycopodium clavatum)</i></font></b><font
face="Arial" color="#005300"><br>
</font></strong><font face="Arial" size="3" color="#005300">kuusekold, kuuseraig,
metshumur, nõiarohi, reburaigas</font></p>

<p><font size="2" face="Arial">Kollad paljunevad ja arenevad väga aeglaselt.
Eoste idanemine võib aega võtta kuus-seitse aastat, ja seda juhul, kui need
idanemiseks soodsasse kasvukohta satuvad. Kuid eose idanedeski ei ole veel ta taime nime
päriselt väärt. Esmalt areneb eosest pisike, paari millimeetri suurune
eelleht. See elab maa sees ja on seetõttu täiest värvusetu. Nii imelik kui
see ka pole, toitub eelleht seal pimedaski samamoodi kui rohelised taimed. Teda
abistavad seeneniidid. Eellehel arenevad isas- ja emassuguorganid. Ühtedes
neist valmivad liikuvad seemnerakud, teistes liikumatud munarakud. Kui
seemnerakud jõuavad munarakuni ja selle viljastavad, hakkab peagi arenema uus
kollataim. Nii pikk ja keeruline ongi uue kolla sünd. Eellehe areng vältab oma
kümme-viisteist aastat, nii et uue taime arenemiseks ja kasvamiseks kulub umbes
kakskümmend aastat.</p>

<p>Sellise aeglase arengu tõttu on karukold võetud looduskaitse alla. Teda ei
tohi metsas üles kiskuda! Karukold on meil küllaltki tavaline taim ja nii võib
tekkida küsimus, miks teda kaitstakse. Põhjus kaitsemiseks on igati olemas.
Varem kasutati teda massiliselt tubade kaunistamiseks ning pärgade ja vanikute
tegemiseks. Selleks sobib ta tõepoolest hästi. Karukolla roomavad tõusvate
okstega varred on kuni paari meetri pikkused ja hästi sitked. Neid pole kerge
katki teha isegi siis, kui selleks soov on. Karukold tundub võrreldes teiste
kollaliikidega ka tunduvalt pehmem, sest tema lehed on pehmemad ja suunatud
varre tipu suunas. Hea eristamistunnus teistest koldadest on ka pikk valge karvake
iga pisikese peenikese lehe tipus.</p>
<p>Kasu võib karukollast saada ilma teda oluliselt kahjustamata. Selleks
imeallikaks on karukolla eosed, mida on juba ammust ajast kasutatud meditsiinis.
Pärast kuivatamist saadakse eostest ülipeeneteraline valkjaskollane pulber.
See oli vanasti apteekides levinud imikupulbrina, kuid oli hea ka õrnema nahaga
täiskasvanutele. Hea on ta seepärast, et ei ärrita ka kõige tundlikumat
nahka. See sobib nii hõõrdunud ja haudunud kohtade kui ka haavade
ravitsemiseks. Karukolla kuivanud eostel on haruldane võime mitte kokku
kleepuda. Nii on neid kasutatud ravimpillide ja tehnikas metallivalamise vormide
katmiseks. Kuna eoste vahele jääb palju õhku, siis on need väga kergesti süttivad
ja plahvatusohtlikud. Seda omadust kasutati varem teatrites välgu ja muude
valgusefektide saavutamiseks. Kuid eoseid kogudes ei tohi unustada, et lahtist
tuld ei tohi ruumis olla, sest lendunud eosed on plahvatusohtlikud</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="karukold2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
