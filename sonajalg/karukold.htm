<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>karukold - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005300"><img src="images/karukold.jpg"
          align="right" hspace="6" height="270" width="200" vspace="6" border="1"></font><strong><b><font
            face="Arial" size="4" color="#005300">Karukold</font><font face="Arial"
            color="#005300"><br>
          </font><font face="Arial" size="3" color="#005300"><i>(Lycopodium
              clavatum)</i></font></b><font face="Arial" color="#005300"><br>
        </font></strong><font face="Arial" size="3" color="#005300">kuusekold,
        kuuseraig,
        metshumur, nõiarohi, reburaigas</font></p>
    <p><font face="Arial" size="2">Kollad paljunevad ja arenevad väga aeglaselt.
        Eoste idanemine võib aega võtta kuus-seitse aastat, ja seda juhul, kui
        need
        idanemiseks soodsasse kasvukohta satuvad. Idanemisest kollani on aga
        veelgi pikem arengufaas. Esmalt areneb eosest pisike, paari millimeetri
        suurune
        eelleht. See elab maa sees ja on seetõttu täiest värvusetu. Toitu hangib
        eelleht seenjuure, teisisõnu mükoriisa abil. Eellehel arenevad isas- ja
        emassuguorganid. Isassuguorganites (anteriidides) valmivad liikuvad
        seemnerakud, emassuguorganites (arhegoonides) liikumatud munarakud. Kui
        seemnerakk jõuab munarakuni ja selle viljastab, hakkab peagi arenema uus
        kollataim. Eellehe areng vältab oma
        kümme-viisteist aastat, nii et uue taime arenemiseks ja kasvamiseks
        kulub umbes
        kakskümmend aastat.</font></p>
    <font face="Arial" size="2">
      <p>Karukold ei ole Eestis väga haruldane, aga looduskaitse all (III
        kategooria) on ta näiteks seepärast, et teda varemalt palju korjati.
        Teda kasutati kaunistamiseks ning pärgade ja vanikute punumiseks.
        Selleks sobib ta tõesti hästi. Karukolla roomavad tõusvate okstega
        varred on kuni paari meetri pikkused ja hästi sitked. Neid pole kerge
        katki teha ka siis, kui selleks soov on. Karukold tundub teiste kolla
        liikidega võrreldes pehmem. Tema lehed on pehmemad ja suunatud varre
        tipu suunas. Hea eristamistunnus on pikk valge karv iga lehe tipus.
        Taolist pole kõige tavalisemal kattekollal ega teistel koldade
        lähisugulastel.</p>
      <p>Kasu võib karukollast saada ilma teda oluliselt kahjustamata. Selleks
        imeallikaks on karukolla eosed, mida on juba ammust ajast kasutatud
        meditsiinis.
        Pärast kuivatamist saadakse eostest ülipeeneteraline valkjaskollane
        pulber.
        See oli vanasti apteekides levinud imikupulbrina, kuid oli hea ka õrnema
        nahaga
        täiskasvanutele. Hea on ta seepärast, et ei ärrita ka kõige tundlikumat
        nahka. See sobib nii hõõrdunud ja haudunud kohtade kui ka haavade
        ravitsemiseks. Karukolla kuivanud eostel on haruldane võime mitte kokku
        kleepuda. Nii on neid kasutatud ravimpillide ja tehnikas metallivalamise
        vormide
        katmiseks. Kuna eoste vahele jääb palju õhku, siis on need väga kergesti
        süttivad
        ja plahvatusohtlikud. Seda omadust kasutati varem teatrites välgu ja
        muude
        valgusefektide saavutamiseks. Kuid eoseid kogudes ei tohi unustada, et
        lahtist
        tuld ei tohi ruumis olla, sest lendunud eosed on plahvatusohtlikud.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="karukold2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
