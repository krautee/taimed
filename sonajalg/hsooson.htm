<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik soosõnajalg - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005300"><img src="images/hsooson.jpg"
          align="right" hspace="6" height="270" width="200" vspace="6" border="1"><b>
        </b></font><b><strong><font face="Arial" size="4" color="#005300">Harilik
            soosõnajalg<br>
          </font><font face="Arial" size="3" color="#005300"><i>(Thelypteris
              palustris)</i></font></strong></b><font face="Arial" color="#005300"><br>
      </font><font face="Arial" size="3" color="#005300">sõnajalg, soosõnajalg</font></p>
    <p><font face="Arial" size="2">Sõnajalgade kohta võib ka keerdlehik öelda.
        Keerdlehik on tabav nimetus, sest viitab sõnajalgade väga iseloomulikule
        ühisele tunnusele. Äsja tärganud sõnajalgade kevadised noored lehed on
        kokku rullunud, keerdunud, ja rullivad end kasvades tasapisi lahti.
        Soosõnajala lehe lahtikeerdumist võib vaadelda vesistes kasvukohtades.
        Soosõnajalg on Eestis kasvavatest sõnajalgadest kindlasti kõige
        niiskuslembesem. Ta kasvab soodes, lodudes, lodumetsades ja õõtsikutel,
        sageli päris jalgupidi vees. Kasvukoha järgi on teda tundnud ka vanad
        eestlased ja nimetanud teda samuti soosõnajalaks.<br>
      </font></p>
    <p><font face="Arial" size="2">Peale iseloomuliku kasvukoha on soosõnajalal
        teisigi häid tunnuseid. Tema lehed on helerohelised ja väga õrnad.
        Sõkalsoomuseid soosõnajala lehe rootsul erinevalt paljudest teistest
        sõnajalgadest ei ole. Soosõnajala lehed on keskmist kasvu, enamasti alla
        poole meetri pikad, ja meenutavad linnu sulge - tal on lihtsulgjad
        liitlehed (lihtsulgjas liitleht on selline liitleht, mille lehekesed
        omakorda veel väiksemateks selgesti eristuvateks lehekesteks ei jagune).<br>
      </font></p>
    <p><font face="Arial" size="2">Harilik soosõnajalg levib nii eoste kui
        risoomiga. Risoom on musta värvi, küllalt pikk ja harunev. Soosõnajala
        kogumikud, mis võivad nii hõredad kui päris tihedad olla, kasvavad just
        vegetatiivselt, risoomi abil levides. Vastavalt kasvukohale on
        soosõnajala eoste levimine mõnevõrra teistsugune kui teistel Eesti
        sõnajalgadel. Lisaks tuulele võivad eosed edasi kanduda ka veega. Kui
        eos on takerdunud sobivasse kasvukohta ja endasse piisavalt vett imanud,
        algab soosõnajala pikk eluring otsast peale.</font><font face="Arial" size="2"><br>
      </font></p>
    <p><font face="Arial" size="2">Idanenud eosest areneb pisike roheline leht,
        mis meenutab pigem sambla lehekest. Selle alumisele küljele ilmuvad
        peagi väikeste risoidide kõrvale mügarikud. Neist suuremates valmib üks
        liikumatu munarakk (emassugurakk). Väiksemates areneb hulk viburitega
        isassugurakke. Kui niiskust on piisavalt, ujuvad isassugurakud
        munarakuni. Kahe suguraku ühinemisel hakkab kasvama taim, kes näeb
        suureks sirgudes välja meile tuttava soosõnajala välimusega. Nii et
        päris pikk tee, enne kui eosest uus sõnajalg ehk keerdlehik saab.</font></p>
    <font face="Arial" size="2"><br>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hsooson2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
