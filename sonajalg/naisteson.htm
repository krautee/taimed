<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>naistesõnajalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005300" size="4" face="Arial"><img
src="images/naisteson.jpg" width="200" height="270" align="right" hspace="6" vspace="6"
border="1">Naistesõnajalg<br>
</font><font color="#005300" size="3" face="Arial"><i>(Athyrium filix-femina)</i></font></b><br>
<font color="#005300" size="3" face="Arial">emasõnajalg, sõnajalg, metsasõnajalg</font></p>

<p><font size="2" face="Arial">Naistesõnajalg on vanarahva hulgas tuntud ka
emasõnajala nime. Tema vastandina on nimetatud isasõnajalga, kellena mõeldakse
<a href="maarjason.htm" style="color: #005300">maarja-sõnajalga</a>. Vastavad on isegi ladinakeelsed liiginimed. Kõik see on
tulnud taime välimusest. Nagu ikka, peab mees olema tugev ja naine õrn, nii on
ka nende sõnajalgadega: maarja-sõnajalg
on suhteliselt tugev ja robustne, naistesõnajalg aga õrn ja kahar. Põhjuseid,
miks see meie metsade üks tavalisemaid sõnajalgu hästi õrnana tundub, on
mitu. Esiteks on tema liitlehed kuni kolmelisulgjad. Seega on suure lehe külgedel
olevad sulglehekestel veel omaette rootsuga sulglehekesi. Viimased on omakorda sügavalt
lõhestunud ja see loob eriti kahara vaatepildi. Lehekesed on üpris kitsad ja
kokku saamegi naistesõnajala imeilusa lehe.</p>

<p>Selle ilu pärast kasutatakse naistesõnajalga sageli koduaedade
kaunistamiseks. Selle taime muretsemiseks ei ole vaja teha muud, kui
lihtsalt risoom välja kaevata. Naistesõnajalal on risoom eriti lühike ja seetõttu
pole teda raske tervena kätte saada. Ilu lisab veel lehtede meeldiv kollakas või
heleroheline värvus.</p>
<p>Taimehuvilistele pakub naistesõnajalg aga veel midagi huvitavat. Kui tema
lehe alakülge vaadata, võib näha seal rohkesti huvitava kujuga oranze
eospesasid. Need on koma või vahel isegi hobuseraua kujuga. Selliseid ei leidu
ühelgi teisel meie sõnajalgadest. Nii on naistesõnajalg süstemaatikute poolt
pandud ka eraldi naistesõnajalaliste sugukonna naistesõnajala perekonda. Selle
perekonna enam kui saja kahekümnest liigist kasvab Eestis vaid üks.</p>
<p>Just eostega naistesõnajalg uusi kohti vallutabki. Nagu arvukuse järgi näha,
on see tema jaoks väga kindel paljunemisviis. Eosed lendavad kuival suvepäeval
laiali ja soodsates niiskemates tingimustes idanevad. Neist kasvab maapinnal
lapik väike leheke, mida nimetatakse eelleheks. Nii huvitav, kui see ka pole, on
selle pisikese eellehe alumisele pinnale vastu maapinda peidetud emas- ja
isassuguorganid. Nendes valmivad liikumatud munarakud ja sõnajalgadele
iseloomulikud paljude viburitega liikuvad isassugurakud. Kui viimased leiavad
munaraku, siis toimub viljastumine ja hakkab kasvama uus taim.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="naisteson2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
