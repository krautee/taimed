<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>maarja-sõnajalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/maarjason.jpg" width="270" height="200" align="right"
hspace="6" vspace="6" border="1"><b><font color="#005300" size="4" face="Arial">Maarja-sõnajalg<br>
</font><font color="#005300" size="3" face="Arial"><i>(Dryopteris filix-mas)</i></font></b><br>
<font color="#005300" size="3" face="Arial">arstimise sõnajalg, imarik, pillerkroon,
viigirohi</font></p>

<p><font size="2" face="Arial">Maarja-sõnajala nimi on sõnajalgadest ilmselt
eestlaste hulgas kõige laiemini tuntud, kuid taime ennast polegi nii lihtne ära
tunda. Põhjuseks on see, et varem nimetati kõiki suurte lehtedega sõnajalgu
maarjasõnajalgadeks. Paljudes kooliõpikutes oli ta juba sajandi eest tähtsal
kohal oma raviomaduste ja mürgisuse tõttu.</p>

<p>Ravimina tarvitati maarja-sõnajalga juba rohkem kui kolme tuhande aasta
eest. Kasutamist leidsid paksud lihakad maa-alused võsud – risoomid. Need on
maarja-sõnajalal viie kuni seitsme sentimeetri jämedused, lõikekohalt
paistavad helerohelised. Need on suhteliselt magusa maitsega, mistõttu nii mets-
kui kodusead söövad neid paha aimamata ja saavad mürgistuse. Risoome kogutakse
ravimitööstuse tarbeks, neid ise tarvitada tänapäeval enam ei soovitata. See
oleks ohtlik taime küllaltki suure mürgisuse tõttu.
&quot;Juurikaretkele&quot; tuleks minna sügisel, siis on risoomidesse kogunenud
palju varuaineid. Kevadel ei leia taimi ka nii kergelt üles. Üleskaevatud
risoom tuleb puhastada prahist, juurtest ja rohketest vanadest lehetüügastest.
Tavaliselt tuleb korjatud ravimtaim kuivatada, kuid maarja-sõnajala puhul see
nii ei ole. Kuivades hävivad tema toimeained väga kiiresti. Nii tuleb
risoomist valmistada koheselt ekstrakt.</p>
<p>Maarja-sõnajalast saab abi paelusside vastu. Kui rohtu sisse võtta, siis
halvab see paelussi lihased ja ta ei suuda enam iminappadega soole seinast kinni
hoida. Pikemal mõjutamisel võib paeluss isegi surra. Inimene ei ole nii
tundlik neile mürkidele, kuid mõne tunni pärast võivad nad halvata ka
inimese silelihaseid. Seepärast on tingimata vajalik, et paar tundi peale rohu
sissevõtmist võetaks kõhulahtistit. Kogu soolesisu koos paelussi ja mürkidega
tuleb välja saada.</p>
<p>Ravim teeb oma tööd raudse kindlusega, kuid tuleb järgida rangelt ka
kasutusõpetust. Kui maarja-sõnajalaga liialdatakse, tekib mürgistus tugeva kõhuvalu,
peapöörituse ja oksendamisega. Lõpuks võivad muutuda kõik limaskestad
sinakaks, tekkida silmade alla kollased laigud ja ilmneda õhupuudus. Kui
sellises seisundis kannatanu ei saa kiiresti arstiabi, võib ta surra. Enne
arsti kutsumist tuleb kannatanule kiiresti anda esmaabiks veega segatud pulbriks
tehtud sütt, mis imab mürgi seedekulglast endasse.</p>
<p>Ka maapealse osa järgi saab maarja-sõnajalga ära tunda. Tema liitlehed on
peaaegu korrapärase lehtrina. Leheroots on väga väike ja tihedalt pruunikate
soomustega kaetud. Lehekesed on rootsul vahelduvalt, sügavalt lõhestunud
servadega. Lehe alumisel küljel olevad oranzikad eoskuhjad on neerukujulise
kattega, mitte ümarad.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="maarjason2.htm" target="_self"><img src="images/Info1.jpg" border="0"
    hspace="0" vspace="0" width="125" height="31"></a></td>
  </tr>
</table>
</center></div>
</body>
</html>
