<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>raudosi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/raudosi.jpg"
align="right" border="1" hspace="6" vspace="6" width="200" height="270"> </font><font
color="#005300" size="4" face="Arial">Raudosi<br>
</font><font color="#005300" size="3" face="Arial"><i>(Equisetum hyemale)</i></font></b><br>
<font color="#005300" size="3" face="Arial">vaseosi, Körbe osjad, kidad, kiviosi</font></p>

<p><font size="2" face="Arial">Vanasti käisid talutüdrukud kuivadel nõmmedel
imelisi tumerohelisi vitsu toomas. Vitsad olid nii karedad, et neid pidi
ettevaatlikult võtma. Kuid raske see polnud, sest taimed koosnesid lülidest
nagu pärlikee. Lupsti ja lupsti tulid sõrmepikkused lülid üksteise seest välja.
Koju jõudes algas aga alles tõeline töö. Nimelt toodi rohelisi varsi kahel põhjusel.
Üks nendega tehtav töö oli kurb, teine küllaltki rõõmus. See esimene oli
pottide ja puunõude küürimine – kes seda ikka viitsis teha! Kuid selle taimega
polnudki küürimine eriti tülikas, sest kardad varred tegid nagu suurema osa tööst
ise ära. Teine töö oli aga tüdrukute ilu heaks. Nimelt hõõruti nende
vartega läikima kõik metallehted. Nii sai peole minnes kaunite läikivate
iluasjadega uhkustada.</p>

<p>Jutt käib raudosjast, Eesti kuivemates metsades ja liivikutel teede äärteski
levinud eostaimest. Tema karedus oli tõepoolest laialt tuntud. Peale nimetatud
tegevuste leidsid talle kasutuse ka mehed: erinevate puitpindade poleerimiseks.
Nii saadi raudosja abil kaunilt läikiv mööbel või parkett. Hästi kare on
see taim suure ränisisalduse tõttu, huvitav on ta aga veel nii mõnegi omaduse
poolest.
Näiteks see, et raudosja saab loodusest korjata aastaringselt, ka talvel, kui
teised tavalisemad osjad vaid maa-aluste võsudena elavad. Raudosja varred on
nimelt kaheaastased. Kevadel mulla alt nina välja pistnud võsud kasvavad ja
hakkavad juuli- või augustikuus eoseid levitama. Pärast seda aga ei kuiva ära,
vaid kasvavad edasi. Talve elavad nad ilusasti pooleldi lume sees üle ja
kevadel moodustavad veel elu teisegi eospea. Viimane laseb oma eosed lendama
mais või juunis. Nii võib raudosja eoseid õhuproovides leida väga pikka
aega: maist kuni augustini. Lisaks </font>
 <font size="2" face="Arial">sellele levib ta ka risoomi abil.</p>
<p>Pika elu jooksul võib raudosi küllaltki pikaks kasvada. Ta võib jõuda järgi
isegi meie suurimale – <a href="konnaosi.htm" style="color: #005300">konnaosjale</a>.
Rinnuni ulatuvaid taimi kohtab siiski harva ja tavaliselt jääb raudosi oma
kasvult ka
konnaosjale veidi alla. Eks ole ju kuivas liivas raskem kasvada, kui niiskes
kaldaservas. Varre läbimõõt on aga raudosjal veelgi tagasihoidlikum kui
konnaosjal: see küünib heal juhul vaid veidi üle poole sentimeetri. Nii et
peab ikka tugev taim olema küll, et jõuda sellist pikka vart ka tugevas tuules
püsti hoida.</p>
<p>On veel mõned head tunnused, mis on kasulikud raudosja määramisel. Esiteks
on tema eospea terava tipuga ja suhteliselt lühike, koonusekujuline. Teiseks on
eospea ümbritsetud lehtede tupe hammastega, ülejäänud lehetupehambad
varisevad aga juba suve hakul maha. Nii on raudosja vars pealtnäha paljas, vaid
triibuliste sõlmekohtadega.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="raudosi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
