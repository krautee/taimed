<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>raudosi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/raudosi.jpg"
            align="right" hspace="6" height="270" width="200" vspace="6" border="1">
        </font><font face="Arial" size="4" color="#005300">Raudosi<br>
        </font><font face="Arial" size="3" color="#005300"><i>(Equisetum
            hyemale)</i></font></b><br>
      <font face="Arial" size="3" color="#005300">vaseosi, Körbe osjad, kidad,
        kiviosi</font></p>
    <p><font face="Arial" size="2">Vanasti käisid talutüdrukud kuivadel nõmmedel
        tumerohelisi vitsu toomas. Vitsad olid nii karedad, et neid pidi
        ettevaatlikult võtma. Kuid raske see polnud, sest taimed koosnevad
        lülidest nagu kee ja terve taime saab kergesti sõrmepikkusteks lülideks
        lahutada. Varsi toodi koju kahel põhjusel. Üks nendega tehtav töö oli
        tüütu, teine rõõmsam. Esimene oli pottide ja puunõude küürimine –
        karedate vartega sai puhtaks ka kõige määrdunuma nõu. Teiseks sai
        nendega läikima hõõruda metallehted - tegevus, mis tulemusele mõeldes
        päris vahva võis olla. <br>
      </font></p>
    <font face="Arial" size="2">
    </font>
    <p><font face="Arial" size="2">Jutt käib raudosjast. Raudosi on Eesti
        kuivemates metsades, liivikutel ja ka teede äärtes levinud eostaim.
        Raudosja karedus oli vanarahva hulgas tõepoolest laialt tuntud. Peale
        nimetatud tegevuste leidsid talle kasutuse ka mehed: erinevate
        puitpindade poleerimisel - tänapäeva liivapaberi asemel. Kare on see
        taim suure ränisisalduse tõttu.</font></p>
    <p><font face="Arial" size="2">Raudosja saab loodusest korjata
        aastaringselt, ka talvel, kui
        teised tavalisemad osjad vaid maa-aluste võsudena elavad. Raudosja
        varred on&nbsp; kaheaastased. Kevadel mulla alt nina välja pistnud võsud
        kasvavad ja
        hakkavad juuli- või augustikuus eoseid levitama. Pärast seda aga ei
        kuiva ära,
        vaid kasvavad edasi. Talve elavad nad üle ja
        kevadel moodustavad veel elu teisegi eospea. Viimane laseb oma eosed
        lendama
        mais või juunis. Nii võib raudosja eoseid õhuproovides leida väga pikka
        aega: maist kuni augustini. Lisaks </font> <font face="Arial" size="2">sellele
        levib ta ka risoomi abil.</font></p>
    <font face="Arial" size="2">
      <p>Pika elu jooksul võib raudosi küllaltki kõrgeks kasvada. Ta võib jõuda
        järgi
        isegi meie suurimale – <a href="konnaosi.htm" style="color: #005300">konnaosjale</a>.
        Rinnuni ulatuvaid taimi kohtab siiski harva ja tavaliselt jääb raudosi
        kasvult konnaosjale veidi alla. Vars on raudosjal kõrge taime kohta
        eriti kitsas - enamasti jääb see poole sentimeetri kanti. Nii et peab
        ikka tugev taim olema, et jõuda sellist pikka vart ka tugevas tuules
        püsti hoida.</p>
      <p>On veel mõned head tunnused, mis on kasulikud raudosja määramisel.
        Esiteks
        on tema eospea terava tipuga ja suhteliselt lühike, koonusekujuline.
        Teiseks on
        eospea ümbritsetud lehtede tupe hammastega, ülejäänud lehetupehambad
        varisevad aga juba suve hakul maha. Nii on raudosja vars pealtnäha
        paljas, vaid
        triibuliste sõlmekohtadega. Oksi on raudosjal väga harva.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="raudosi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
