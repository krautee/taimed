<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>põldosi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/poldosi.jpg" align="right" hspace="6" height="270"
        width="200" vspace="6" border="1"><b><font face="Arial" size="4" color="#005300">
          Põldosi<br>
        </font><font face="Arial" size="3" color="#005300"><i>(Equisetum
            arvense)</i></font></b><br>
      <font face="Arial" size="3" color="#005300">kevadvõsud: lambanisa,
        lehmanisa, seatilk,
        tilkhain<br>
        suvivõsud: konnakuusk, põldkuus, oravasaba</font></p>
    <p align="left"><font face="Arial" size="2">Põldosja võiks olla näinud
        igaüks, kes kevadel mõnele kuivemale niidule või jäätmaale on sattunud.
        Põldosi on tavaline taim ka linnades. Põldosja kevadvõsud hakkavad
        kergesti silma. Need on helepruunid või kollased, täiesti rohelise
        värvita. Võsude tipus ilutseb suur “õis”, mis meenutab lamba, lehma,
        kitse, sea või mõne muu looma nisa - sellest siis rahvapärased nimed.
        Tegelikult on see “õis” osja eospea.</font></p>
    <p align="left"><font face="Arial" size="2">Eosed on tillukesed rakud osjade
        levimiseks. Samuti levivad eostega
        samblad, kollad ja sõnajalad. Erinevalt aga näiteks koldade eostest
        idanevad
        osjade eosed väga kiiresti, isegi samal suvel. Eostest areneb
        kahesuguseid
        harunenud eellehti. Ühed neist on emased, teised isased. Millisest
        eosest aga
        milline areneb – see oleneb keskkonnatingimustest. Kui munarakud saavad
        viljastatud, hakkab arenema uus kollataim. Vahel juhtub see juba
        sügiseks. Nii
        on osjade levimine küllaltki kiire ja näiteks eriti visa põldosi on
        vallutanud kogu põhjapoolkera parasvöötme. Eestiski kasvab ta kõikjal.
        Põldosi
        võib käituda põlluumbrohuna, mille järgi ka tema ametlik nimi.</font></p>
    <p align="left"><img src="images/poldosi1.jpg" align="left" hspace="10" height="270"
        width="200" border="1"><font face="Arial" size="2">Põldosjal valmib
        aastas kaks võsu, kevad- ja suvivõsu. Kevadvõsu kannab eospead ja kuivab
        kohe peale eoste valmimist aprillis-mais. Siis kasvab roheline suvivõsu.
        Viimane ei ole pehme ja mahlakas, nagu on kevadine pruun võsu, vaid
        kare, kandilise varrega ning männastena kasvavate okstega. Need on
        nimelt oksad, mitte lehed, nagu võiks arvata. Tekib küsimus, kus on
        lehed? Osjade lehed on muundunud väikesteks hammasteks varre ümber.
        Põldosjal on neid männases 8-12, need on tumepruunid ja kitsa kileja
        äärisega. Teistest osjadest eristab teda veel pikk oksteta varre tipp ja
        okste suunatus võrse
        tipu poole.</font></p>
    <font face="Arial" size="2">
      <p>Põldosi on ammusest ajast tuntud ka söögi- ja ravimtaimena. Söögiks
        kasutatakse tema risoomi mugulakujulisi paksendeid ja noori mahlakaid
        kevadvõsusid.
        Ravimina on hinnatud suvivõsud, mida kogutakse juunist septembrini.
        Varre
        alumine must osa ei sobi kasutamiseks. Suvivõsudest tehakse teed
        uriinierituse suurendamiseks, südame- ja neeruhaiguste puhul. Põldosja
        ei ole lubatud tarvitada ägeda neerupõletiku korral, sest ta ärritab
        neerukude.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="poldosi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
