<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>põldosi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/poldosi.jpg" align="right" hspace="6" vspace="6"
border="1" width="200" height="270"><b><font color="#005300" size="4" face="Arial">
Põldosi<br>
</font><font color="#005300" size="3" face="Arial"><i>(Equisetum arvense)</i></font></b><br>
<font color="#005300" size="3" face="Arial">kevadvõsud: lambanisa, lehmanisa, seatilk,
tilkhain<br>
suvivõsud: konnakuusk, põldkuus, oravasaba</font></p>

<p align="left"><font size="2" face="Arial">Põldosi on hästi tuntud igaühele,
kes kevadel kuivemates paikades rännata armastab. Põldosja erinevate loomade
nisadena ja mitmete tilkadena tuntud kevadvõsud lihtsalt ei saa märkamatuks jääda.
Need on helepruunid või kollased, täiesti rohelise värvita. Nende tipus
ilutseb aga suur “õis”, mis meenutabki lamba, lehma, kitse, sea või mõne
muu looma nisa, või siis sarnaneb see kastetilgale. Tegelikult on see “õis”
osja eospea. Eosed on tillukesed rakud osjade levimiseks. Samuti levivad eostega
samblad, kollad ja sõnajalad. Erinevalt aga näiteks koldade eostest idanevad
osjade eosed väga kiiresti, isegi samal suvel. Eostest areneb kahesuguseid
harunenud eellehti. Ühed neist on emased, teised isased. Millisest eosest aga
milline areneb – see oleneb keskkonnatingimustest. Kui munarakud saavad
viljastatud, hakkab arenema uus kollataim. Vahel juhtub see juba sügiseks. Nii
on osjade levimine küllaltki kiire ja näiteks eriti visa põldosi on
vallutanud kogu põhjapoolkera parasvöötme. Eestiski kasvab ta kõikjal. Põldosi
on saanud isegi põlluumbrohuks, mille järgi ka tema ametlik nimi. Põlluumbrohuna
on ta aga eriti vastik, sest tema maa-alune võsu – risoom, tungib kuni paari
meetri sügavusele ja jääb seetõttu pea alati kättesaamatuks. Kui aga üks
risoomijupp koos sõlmekohaga jääb mulda, siis areneb temast uus taim. Inimese
kiusamiseks on tema risoom ka tugevasti harunev.</font></p>

<p align="left"><img src="images/poldosi1.jpg" align="left" border="1" hspace="10"
width="200" height="270"><font FACE="Arial" SIZE="2">Kuid ega kevadvõsu
ilmaasjata kevadenimeline ole. Ta kuivab kohe pärast eoste valmimist
aprillis-mais. Selle asemele kasvab roheline suvivõsu. Viimane ei ole üldse pehme
ja mahlakas, nagu oli kevadine pruun võsu, vaid kare, neljakandilise varrega
ning männastena asuvate okstega. Nii kevad- kui suvivõsu on lüliline. Lülid
on seest õõnsad. Lülide vahekohtadest väljuvad suvivõsul aga oksad. Just
nimelt oksad, mitte lehed, mida võiks arvata. Tekib küsimus, kus on siis
osja lehed? Need on kaotanud oma hiilguse ja muundunud väikesteks hammasteks
varre ümber. Põldosjal on neid 8...12, need on tumepruunid kitsa kileja äärisega.
Teistest osjadest eristab teda veel pikk oksteta varre tipp ja okste suunatus võrse
tipu poole.</p>

<p>Kuid põldosi on ammust ajast tuntud ka söögi- ja ravimtaimena. Söögiks
kasutatakse tema risoomi mugulakujulisi paksendeid ja noori mahlakaid kevadvõsusid.
Ravimina on hinnatud suvivõsud, mida kogutakse juunist septembrini. Varre
alumine must osa ei sobi kasutamiseks. Kuivatatuna on see ravim kasutatav neli
aastat. Sellest tehakse teed uriinierituse suurendamiseks südame- ja
neeruhaiguste puhul. Kuid põldosja ei ole lubatud tarvitada ägeda neerupõletiku
korral, sest ta ärritab neerukude.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="poldosi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
