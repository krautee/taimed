<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kattekold - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font face="Arial" color="#005300"><img src="images/kattekold.jpg"
align="right" border="1" hspace="6" vspace="6" width="200" height="270"> </font><strong><font
face="Arial" size="4" color="#005300">Kattekold<br>
</font><font face="Arial" size="3" color="#005300"><i>(Lycopodium annotinum)</i></font></strong></b><font
face="Arial" color="#005300"><br>
</font><font face="Arial" size="3" color="#005300">kaetserohi, reburaig, kuusekold,
varesvarvas</font></p>

<p><font size="2" face="Arial">Kattekold on Eesti kõige tavalisem kollaliik.
Kuigi tema varred ei ole nii pikad ja pehmed kui <a href="karukold.htm" style="color: #005300">karukollal</a>, on need hästi
painutatavad ja seega kohased vanikute ning pärgade punumiseks. Kattekolla
roomavad varred võivad kasvada veidi rohkem kui meetri pikkuseks.
Toakaunistamiseks kogumisel peab teda eristama looduskaitsealusest karukollast.
Kattekollal on lehed harali või allapoole käändunud. Lehtede tipud on teravad
ja jäigad, karukolla lehtedele iseloomuliku valge karvakeseta. Nii tunduvad
kattekolla lehed käeseljaga õrnalt katsudes isegi torkivad. Kattekolla lehed
paiknevad varrel võrreldes karukollaga suhteliselt hõredalt. Alates juuni
esimestest päevadest on kollad ametis endale järelkasvu soetamisega, neil
arenevad eospead. Kattekolla varre tipus on alati vaid üks eospea, karukollal 2...3. Eospea on otse jätkuks ülejäänud varrele, erilist lehtedeta kandvat
vart kattekolla eospeal pole. Kuid kattekollagi kogumisel ei tohi liiale minna.
Ta areneb sama aeglaselt kui karukold.
Uus taim areneb pisikesest eosest vähemalt kakskümmend aastat!</p>

<p>Kattekolda on kasutatud ravimtaimena, tema eoseid pulbrina. Kuid ei tasu
unustada, et kattekollal on ju eospäid mitu korda vähem kui karukollal ja need
on mõnevõrra lühemad. Järelikult saab ühe taime kohta tunduvalt vähem
eoseid. Kuid sellegipoolest ei öelda kattekolla puudrist või ravimpillide
kattest ära. Neid kasvab ju meie metsades rohkem kui karukoldi. Eosed sõelutakse
hoolikalt ja puhastatakse muust prahist ning kollakasvalge puuder ongi valmis.
Varem kasutati seda imikupuudrina. Sel on hea omadus: ei ärrita ka kõige
tundlikumat nahka. Nii leiab eospulber kasutust ka tundliku nahaga vanemate
inimeste juures.</p>
<p>Laialt on kattekolla eospulber tuntud aga tulevärkide tegemisel. Nimelt õhus
leeki sattudes on neil omadus väga kergesti plahvatada. Seda omadust on
kasutatud teatrietendustel välgu jäljendamiseks kui ka muude valgusefektide
saamiseks. Kattekollal on ka kasutusala, mis ei ole karukolla puhul kuigi
levinud. Tema varrest ja lehtedest on võimalik saada sinist värvi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kattekold2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
