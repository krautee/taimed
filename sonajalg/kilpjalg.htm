<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kilpjalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005300"><img src="images/kilpjalg.jpg"
align="right" border="1" hspace="6" vspace="6" width="270" height="200"></font><strong><b><font
face="Arial" size="4" color="#005300">Kilpjalg<br>
</font><font face="Arial" size="3" color="#005300"><i>(Pteridium aquilinum)</i></font></b></strong><font
face="Arial" color="#005300"><br>
</font><font face="Arial" size="3" color="#005300">kotkajalg, põldsõnajalg, seatinarohi,
sõnajalg</font></p>

<p><font size="2" face="Arial">Kilpjalg on Eesti üks tavalisemaid sõnajalgu.
Just sõnajala nime all ongi ta rahva hulgas laiemalt tuntud. Botaanikud aga
panevad oma süsteemis kilpjala omaette kilpjalaliste sugukonda. Kuid nii imelik
kui see ka pole, on ta nii oma perekonnas kui ka terves sugukonnas ainuke liik.
See-eest võib ta uhkeldada oma levikuga. Ta kasvab terves maailmas sobivates
kasvukohtades. Väga leplik ja vastupidav kilpjalg ei suuda kasvada ainult külmadel
polaaraladel, lagedatel steppidel ja kuivades kõrbetes.</p>

<p>Võrreldes teiste sõnajalgadega kilpjalal väliseid erinevusi&nbsp;palju ei
ole. Hästi märgatav on see, et tal on tavaliselt vaid üks küllaltki sitke
leht. See leht on väga suur, kolmnurgakujuline ja rõhtsalt rootsule kinnituv.
Kes korra näinud, sel jääb meelde ja ei sega kilpjalga teiste sõnajalgadega
ära. Taimeteadlased märkavad aga veel ühte ja nende arvates palju tähtsamat
tunnust. Kui olete kilpjala lehe alumist pinda vaadanud, siis tavaliselt ei märka
te seal eoskuhjasid. Teistel sõnajalgadel on nad aga kohe hästi näha, vaid <a href="laaneson.htm" style="color: #005300">laanesõnajalal</a>
arenevad eraldi just nende jaoks arenevatel eoslehtedel. Suvel hoolikalt
kilpjala lehti uurides võib lõpuks õnne olla. Päris lehe servas peidavad end
sageli täiesti tagasikäändunud leheserva varjus kriipsukujulised eoskuhjad,
mis moodustavad katkematu rea. Nii et kilpjala eospesad on lehe serva all. Oma järelkasvu
on tal palju hõlpsam kindlustada tugeva jämeda risoomi kui eoste abil.</p>
<p>Kuna kilpjalg kasvab kogu maailmas ja sageli massiliselt, siis on erinevad
rahvad talle ka rakendusalasid leidnud. Kõigepealt tutvume tema risoomiga. See
on tärkliserikas nagu kartulgi. Seetõttu on tarvitatud kilpjala
risoomi mitmel pool toiduks. Näiteks Uus-Meremaal on risoom olnud põliselanike
põhitoiduks, Lääne-Euroopas on neist tehtud jahu. Samuti kasutati risoomi õlle
pruulimisel ja suurepärase kliistri valmistamisel. Söögiks kasutatakse ka
kilpjala noori lehti, kuid täiskasvanult on need sitked ja puised. Lehtede
toiteväärtus pole aga võrreldav risoomi omaga. Kuid kahetsusega tuleb
proovima ruttavatele uudishimulikele ütelda, et kogu taim on siiski mürgine ja
võib põhjustada hädasid. Mürgistus ei ilmne alati kohe. Nimelt on
kilpjala mürkidel omadus kuhjuda kehasse ja mõjuda alles mõne aja möödudes.
Koduloomadest on kilpjalg ohtlikum hobustele ja sarvloomadele. Tänu
iseloomulikule lõhnale peletavad lehed eemale paljusid putukaid. Seetõttu võib
neisse mähkida puu- ja juurvilju. Sageli katsid marjulised oma maasikakorvid või
vaarikaämbrid kilpjala lehtedega. Kilpjala tuhk sisaldab kaaliumisooli ja seepärast
kasutati seda klaasitööstuses ja seebikeetmisel. Mitmete aluseliste omadustega
ainete sisalduse tõttu vahutab kilpjala risoom veega pesemisel.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kilpjalg2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
