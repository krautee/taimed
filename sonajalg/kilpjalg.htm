<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kilpjalg - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005300"><img src="images/kilpjalg.jpg"
          align="right" hspace="6" height="200" width="270" vspace="6" border="1"></font><strong><b><font
            face="Arial" size="4" color="#005300">Kilpjalg<br>
          </font><font face="Arial" size="3" color="#005300"><i>(Pteridium
              aquilinum)</i></font></b></strong><font face="Arial" color="#005300"><br>
      </font><font face="Arial" size="3" color="#005300">kotkajalg,
        põldsõnajalg, seatinarohi,
        sõnajalg</font></p>
    <p><font face="Arial" size="2">Kilpjalg on Eesti üks tavalisemaid ning
        suuremaid sõnajalgu.
        Just sõnajala nime all ongi ta rahva hulgas laiemalt tuntud, olgugi, et
        ta on oma kilpjalaliste sugukonnas. Kilpjalg on üks neid taimi, keda
        kohtab sobivates kasvukohtades peaaegu üle maailma. Leplik ja vastupidav
        kilpjalg ei suuda kasvada ainult külmadel polaaraladel, lagedates
        steppides ja kuivades kõrbetes. Paljud Eestis kasvavad sõnajalad on laia
        levikuga, kasvades väga ulatuslikel aladel põhjapoolkeral. Kilpjalga
        võib aga pidada kosmopoliidiks. Kosmopoliite on Eesti taimede hulgas
        teisigi, näiteks pilliroog.<br>
      </font></p>
    <font face="Arial" size="2">
      <p>Kuigi kilpjalad moodustavad metsaservadele ja raiesmikele sageli suuri
        kogumeid, siis lehed tulevad tal mullast välja üksikult, mitte paljudest
        lehtedest koosneva lehtrina nagu mitmetel teistel suurt kasvu
        sõnajalgadel (harilik naistesõnajalg, maarja-sõnajalg, harilik
        laanesõnajalg). Leht on kilpjalal suur ja sitke, kolmnurgakujuline ja
        rõhtsalt rootsule kinnituv. Kes korra näinud, sel jääb kuju meelde ja
        edaspidi ta kilpjalga teistega ära ei sega. </p>
      <p>Vaadates kilpjala lehe alumist pinda, ei märka
        te seal eoskuhjasid. Teistel sõnajalgadel on nad aga kohe hästi näha,
        vaid <a href="laaneson.htm" style="color: #005300">laanesõnajalal</a>
        arenevad eraldi just nende jaoks arenevatel eoslehtedel. Suvel hoolikalt
        kilpjala lehti uurides võib lõpuks õnne olla. Päris lehe servas peidavad
        end
        sageli täiesti tagasikäändunud leheserva varjus kriipsukujulised
        eoskuhjad,
        mis moodustavad katkematu rea. Laiuvaid kogumikke ei moodusta kilpjalg
        eoste abil levides vaid vegetatiivselt risoomi abil.</p>
      <p>Kuna kilpjalg kasvab kogu maailmas ja sageli massiliselt, siis on
        erinevad
        rahvad talle ka rakendusalasid leidnud. Kõige enam on kasutatud risoomi.
        See on tärkliserikas nagu näiteks kartul. Seetõttu on kilpjala risoomi
        mitmel pool toiduks kasutatud. Uus-Meremaal on risoom olnud põliselanike
        põhitoiduks, ka Lääne-Euroopas on sellest jahu tehtud. Samuti kasutati
        risoomi õlle pruulimisel ja kliistri valmistamisel. Peamiselt idamaades
        on söögiks kasutatud kilpjala noori, alles kokkurullunud lehti. Paraku
        tuleb lisada, et kogu taim on mürgine ja tänapäeval kasutatakse teda
        läänemaailmas toiduks harva, võimalik, et liigi mõni alamliik mujal
        maailmas on vähem mürgine. Mürgistus ei ilmne kohe. Kilpjala mürkidel on
        omadus kehasse kuhjuda ja mõjuda mõne aja möödudes. Väheväärtuslik ja
        osalt mürgine on kilpjalg ka koduloomadele. Tänu iseloomulikule
        keemilisele koostisele peletavad kilpjala lehed putukaid. Seetõttu võib
        neisse mähkida puu- ja juurvilju. Sageli katsid marjulised maasikakorvi
        või vaarikaämbri just kilpjala lehtedega.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kilpjalg2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
