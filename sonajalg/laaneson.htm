<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>laanesõnajalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font face="Arial" size="4" color="#005300"><img
src="images/laaneson.jpg" align="right" border="1" hspace="6" vspace="6" width="270"
height="200"> <strong>Laanesõnajalg<br>
</font><i><font face="Arial" size="3" color="#005300">(Matteuccia struthiopteris)</font></strong><font
face="Arial" color="#005300"><br>
</font></i></b><font face="Arial" size="3" color="#005300">laanerohi, jaanalinnusulg,
kotkasiib, sammetsõnajalg</font></p>

<p><font size="2" face="Arial">Laanesõnajalg on Eesti üks suuremaid ja
kaunimaid sõnajalgu. Nii nagu suurtele laantele on omane võluda inimest oma võimsusega,
teeb seda ka laanteasukas
– laanesõnajalg. Tema lehed võivad olla kuni
poolteist meetrit pikad. Kõik laanesõnajala suured rohelised lehed asuvad ilusa korrapärase
lehtrina. Sellise välimuse tõttu on ta armastatud ilutaim.
Haljastuses kohtame teda teistest sõnajalgadest sagedamini. Väga tihti
kasvatatakse laanesõnajalga kalmistutel.</p>

<p>Sel taimel on aga veel midagi inimesele pakkuda. Nimelt võib sügisel märgata
kuivavate suurte lehtede vahelt ilmumas väiksemaid pruunikaid, kõva ja jäigana
näivaid lehti. Need elavad üle talve ja kaunistavad aeda ka sel taimevaesel
aastaajal. Siiski jäävad lehed sageli lume alla ja võivad murduda. Kuid sellest
on leitud väljapääs. Need lehed võib enne lume tulekut maapinna lähedalt ära
lõigata ja kuivatada. Nii jäävad nad ilusaks tumepruuniks ehteks talvistele
kuivkompositsioonidele.</p>
<p>Kuid ega inimeste jaoks taim neid lehti kasvatama hakka. Neil kuni põlvepikkustel
noorelt rohekatel, hiljem tumepruunidel lehtedel on taime elutsüklis väga tähtis
koht. Kui olete vaadanud laanesõnajala roheliste lehtede alumisi külgi, siis
ei leidu seal kunagi eoskuhjasid. Kui aga leidsite, siis eksisite taime määramisega
– see oli mõni teine meie sõnajalgadest. Laanesõnajala eosed valmivad just
nende jaoks eraldi kasvavatel lehtedel, mis on varjatud suure rohelise
lehelehtri poolt. Sellest võib mõista ka korrapärase lehtri ülesannet:
ilmselt on nad selleks, et tekitada valmivatele eostele tõusvaid õhuvoolusid,
mis neid emataimest võimalikult kaugele kannaksid.</p>
<p> laanesõnajalg hõivab enda vahetu ümbruse lihtsalt ja suhteliselt kiiresti.
Selleks on tal tugev risoom. Lihakas risoom sobib ka näiteks veistele söödaks
ja ega metssigagi tuhnimist jäta, kui häid juurikaid haistab. Risoomi küljest
lähtuvad igasse suunda laiali maa-alused võsundid. Iga võsundi tipust võib
areneda uus taim. Algul on noore taime lehed kaunilt kokku keerdunud, mis tõstab
veelgi kevadise sõnajala dekoratiivsust.</p>
<p>Mõnel pool on laanesõnajala leherootse tarvitatud toiduks, kuid eriti
ahvatlev see pole. Küll aga on hoopis laiemalt levinud risoomi kasutamine
ravimtaimena ussnugiliste väljaajamiseks. Samuti saadi temast abi võitluses
lutikatega.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="laaneson2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
