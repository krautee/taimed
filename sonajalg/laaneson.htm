<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>laanesõnajalg - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005300"><img src="images/laaneson.jpg"
            align="right" hspace="6" height="200" width="270" vspace="6" border="1">
          <strong>Harilik laanesõnajalg<br>
          </strong></font><strong><i><font face="Arial" size="3" color="#005300">(Matteuccia
              struthiopteris)</font></i></strong><i><font face="Arial" color="#005300"><br>
          </font></i></b><font face="Arial" size="3" color="#005300">laanerohi,
        jaanalinnusulg, kotkasiib, sammetsõnajalg</font></p>
    <p><font face="Arial" size="2">Laanesõnajalg on Eesti üks suuremaid ja
        kaunimaid sõnajalgu. Nii nagu suurtele laantele on omane võluda inimest
        oma võimsusega, teeb seda ka laanteasukas – laanesõnajalg. Tema lehed
        võivad olla kuni poolteist meetrit pikad. Kõik laanesõnajala suured
        rohelised lehed asuvad ilusa korrapärase lehtrina. Sellise välimuse
        tõttu on ta armastatud ilutaim. Haljastuses kohtame teda teistest
        sõnajalgadest sagedamini. Väga tihti kasvatatakse laanesõnajalga
        kalmistutel.</font></p>
    <p><font size="2"><span style="font-family: Arial;">Sügise poole ilmuvad
          kuivavate suurte lehtede vahelt väiksemad, pruunikad, kõva ja jäigana
          näivad lehed. Neil kuni põlvepikkustel, noorelt rohekatel, hiljem
          tumepruunidel lehtedel on taime elutsüklis tähtis koht. Kui olete
          vaadanud laanesõnajala roheliste lehtede alumisi külgi, siis ei leidu
          seal kunagi eoskuhjasid. Kui leidsite, siis eksisite taime määramisega
          – see peab olema mõni teine meie sõnajalgadest, kellel peaaegu kõigil
          on eospesad nimelt roheliste lehtede alumisel küljel. Laanesõnajala
          eosed valmivad nende jaoks eraldi kasvavatel lehtedel, mis on varjatud
          suure rohelise lehelehtri poolt. Sellest võib mõista ka korrapärase
          lehtri ülesannet: ühelt poolt need kaitsevad eoseid moodustavaid
          lehti, teisalt võivad tekitada tõusvaid õhuvoole, et eosed emataimest
          võimalikult kaugele kanduksid.</span></font><font face="Arial" size="2"></font></p>
    <font face="Arial" size="2">
      <p> Taime vahetus ümbruses levib laanesõnajalg vegetatiivselt.
        Laanesõnajalg hõivab enda vahetu ümbruse lihtsalt ja suhteliselt
        kiiresti. Selleks on tal tugev risoom. Risoomi küljest lähtuvad igasse
        suunda laiali maa-alused võsundid. Iga võsundi tipust võib areneda uus
        taim. Nii näeme laanesõnajalgu sageli tihedate kogumikena koos. Suurt
        kasvu taime laiuvad kogumikud loovad suursuguse mulje. Sageli kohtab
        laanesõnajala padrikuid näiteks jõgede ja ojade kallastel niisketes
        lammimetsades.</p>
      <p>Mõnel pool on laanesõnajala leherootse tarvitatud toiduks, kuid eriti
        ahvatlev see pole. Lihakas risoom sobib ka näiteks veistele söödaks ja
        ega metssigagi tuhnimist jäta, kui häid juurikaid haistab. Samuti on
        levinud risoomi kasutamine ravimtaimena ussnugiliste väljaajamiseks.
        Samuti saadi temast abi võitluses lutikatega.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="laaneson2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
