<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>suga-sõnajalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font size="4" face="Arial"><b><img src="images/sugasj.jpg"
align="right" border="1" hspace="6" vspace="6" width="200" height="270"></b> </font><font
color="#005300" size="4" face="Arial"><strong>Suga-sõnajalg</strong><br>
</font><font color="#005300" size="3" face="Arial"><em><strong>(Dryopteris cristata)</strong></em><br>
sõnajalg, muarjasõnajalg</font></p>

<p><font size="2" face="Arial">Suga-sõnajalg on harilik taim, kuid
tagasihoidliku välimuse ja harva külastatavate kasvukohtade tõttu kohatakse
teda harva. Suga-sõnajalg elab&nbsp;niisketes paikades: kõige sagedamini
soostunud metsades, aga ei pea ka soid sobimatuks ning isegi mitte päris
rabaservi. Märkamatu välimus on tingitud tema väikesest kasvust: harilikult on
see taim vaid mõnekümne sentimeetri kõrgune. Kui ta ka haruharva saab oma
lehed heades tingimustes pikemaks kasvatada, siis ei jõua need enamasti püsti
seista ja midagi uhket see sõnajalg endast ikka ei kujuta.</p>

<p>Botaanikute seisukohalt suga-sõnajalg aga nii ebahuvitav ei olegi. Aga noh,
nemad osakavad ju enda jaoks igast taimest midagi leida. See, mida nad sellest
tagasihoidlikust niiskete alade asukast leiavad, on tema erinevad lehed.
Esmapilgul koosneb suga-sõnajala hõre lehekimp ühesugustest lehtedest, kuid
hoolikamal lehtede kõrvutamisel saab vahe võhikulegi selgeks. On kolm
erinevust. Kõigepealt on ühed lehed teistest laiemad, teiseks on need laiemad lehed
ka lühema rootsuga. Põhivahe selgub aga siis, kui lehed tagurpidi pöörata.
Sellel laial ja lühema rootsuga lehel võime näha eospesasid, mida kitsal
pikemarootsulisel lehel pole. Rootsu pikkus on muide küllaltki hea määramistunnus,
sest ta on peaaegu lehelaba pikkune. Samuti on meeldejääv märk rootsu
alumises osas: kõik on tihedalt kaetud kilejate pruunikate tillukeste
lehekestega. Neid lehekesi nimetatakse sõkalsoomusteks.</p>
<p>Niisiis on suga-sõnajalal eraldi eospäid kandvad ja mittekandvad lehed. See
on sõnajalgadel harv nähtus. Meie tavalisematest sõnajalgadest võib seda kohata veel vaid laialt tuntud ja ka ilutaimena levinud
<a href="laaneson.htm" style="color: #005300"> laanesõnajalal</a>,
kuid tema eoseid kandvad lehed on hoopis teistsugused: tihedate paksude
lehekestega ja pruunikad. Kuid silma torkab ka veel suga-sõnajala eoskuhjade
harukordne suurus. Eriti paistab see silma tema lehtede väikeste mõõtmete tõttu.
Eoskuhjad on suured ja tahavad oma arvu poolest olla võrdsed teiste sõnajalgade
eoslatega. Nii peavadki nad üksteisele lähemale nihkuma, sest üle serva nad
minna ei
saa. Seetõttu ongi vahel suga-sõnajala eoslad peaaegu üksteisega kokku
puutumas.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="sugasj2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
