<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>jugapuu - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/jugapuu.jpg"
            align="right" hspace="6" height="200" width="270" vspace="6" border="1"></b>
        <strong>Jugapuu</strong><br>
      </font><font face="Arial" size="3" color="#005500"><em><strong>(Taxus
            baccata)</strong></em><br>
        juhapuu, jahupuu, kodarapuu, taksus</font></p>
    <p><font face="Arial" size="2">Jugapuu on Eesti üks kaunimaid puid. Tihti
        võib
        jääda seisma, et imetleda tema tumerohelist läikivat okkakuube. See puu
        kaunistab sageli iluaedasid ja hauakalmusid. Eesti looduses leidub
        jugapuud harva
        ja seepärast on ta võetud looduskaitse alla. Kohad, kus seda hävimisohus
        liiki veel leida võib, on eelkõige Saaremaal ja Hiiumaal. Ta kasvab
        peamiselt
        tihedate kuuse-segametsade varjus.</font></p>
    <font face="Arial" size="2">
      <p>Haljasaladel võib jugapuud kohata sageli lausa päikese käes: seegi pole
        talle vastumeelt, kui vaid keskkond elu jooksul väga palju ei muutu. Mis
        tema
        levikut aga piirab ja pargipuidki tihti madalamaks võtab, on talvekülm.</p>
      <p>Sügiseti kaunistavad jugapuud punased käbid. Botaanikud nimetavad neid
        marikäbideks. Sellised eredavärvilised kaunid mahlakad käbid kutsuvad
        end sööma.
        Kuid nagu looduses sageli, on need kõige ilusamad asjad kõige
        ohtlikumad. Nii
        on lugu ka jugapuuga. Kui mõni metsloom sööb jugapuu marju, siis ta
        enamasti
        hukkub. Samuti on inimestega. Inimesel algavad mürgistusnähud
        oksendamise ja väljakannatamatu
        kõhuvaluga, järgnevad kõulahtisus, peapööritus ja silmapupillide
        laienemine.
        Lõpuks kaotab inimene teadvuse. Mürgistus ilmneb paar tundi peale
        marikäbide
        söömist ning ilma meditsiinilise abita saabub surm. Esmaabiks tuleb
        kannatanule
        kiiresti anda veega purustatud aktiivsütt.</p>
      <p>Karikjad marikäbid ei ole tegelikult tervenisti mürgised. Punane
        lihakas kest mürgise
        seemne ümber on magusa maitsega ja söödav. Kuna aga on alati oht, et
        suhu
        satub ka mõni seeme, siis ei tohi jugapuu marikäbisid süüa. Teadma peab
        veel
        seda, et ka puu võrsed, okkad ja koor on väga mürgised, puit vähem.</p>
      <p>Jugapuu on meie metsade üks väärtuslikumaid puid. Tema puit on
        pruunikaspunane nagu lõunamaa väärispuudel, läikiv, tihe ja hästi
        töödeldav
        ning mädanemisele väga vastupidav. Seetõttu on ta eelkõige
        puidukunstnike
        meelismaterjal. Temast on valmistatud rattakodaraid, rehapulki ja
        vesirataste
        hambaid. Jugapuud saab väga hästi pügada ja enda tahtmise järgi
        kohandada,
        samuti pole ta tundlik linna mürgiste gaaside ja tahma suhtes. Need
        omadused
        teevad temast väga hea pargipuu.</p>
      <p>Lõpuks ei saa mainimata jätta veel seda, et jugapuu ei ole mitte ainult
        Eesti kõige pikema eaga puu, vaid maailma üks vanimaks kasvavaid puid
        üldse.
        Jugapuu võib elada kuni 5000 aastaseks. Seejuures võib tema tüve
        läbimõõt
        olla üle pooleteise meetri ja kõrguski üle kolmekümne meetri. Huvitav on
        seegi, et jugapuu on meil ainuke ilma vaiguta okaspuu.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="jugapuu2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
