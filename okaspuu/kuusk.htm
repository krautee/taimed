<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kuusk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/kuusk.jpg" align="right" border="1" hspace="6" vspace="6" width="200"
height="270"></b> <strong>Harilik kuusk</strong> <br>
</font><font color="#005500" size="3" face="Arial"><em><strong>(Picea abies)</strong></em><br>
kuus, kuusepuu, nõglapuu</font></p>

<p><font size="2" face="Arial">Kuusk on kõigile tuntud kui pimedate laante puu.
Sageli on Eesti kõige metsikumad paigad just kuusemetsad. See on tingitud
mitmest asjaolust. Esiteks on kuusel väga tihe võra, mis teeb kogu metsaaluse
hämaraks. Teiseks on kuused sageli aukartustäratavalt suured ja võimsad.
Kolmandaks võib pinnapealse juurestiku tõttu metsast sageli leida tuule poolt
juurtega mullast rebitud puid. Kõik see, pluss metsa vaikne kohin, annab kokku
kuusemetsas viibijale iseloomuliku tunde.</p>

<p>Kuusel on siiski ka omad puudused. Nimelt ei suuda ta ei liiga niiskes ega
liiga kuivas kasvukohas võistelda <a href="mand.htm" style="color: #005500">männiga</a>,
samuti ohustavad teda kevadised öökülmad. Kuusel on ka väga palju erinevaid
parasiite, suurem osa neist söövad tema puitu. Nii võib sageli metsas näha
murdunud kuusetüve, mis on seest täiesti mädanenud. Kui puu kasvab, siis võib
juba välisel vaatlusel oletada, kas kuuusk on mäda või mitte. Kui hoolega
vaadata, on osa puid tüve alusel paksuks läinud ning tüvele koputades on heli
tuhm. Sellised puud ei kõlba ehitusmaterjaliks. Kui aga tüvi on murdunud või
muul põhjusel maha vedelema jäänud, on seened vaid teretulnud. Vana puu tuleb
ju lagundada, et uued puud saaksid kasvamiseks toitaineid. Omamoodi kahjurid on
kooreüraskid, kelle väikesed valged vastsed uuristavad koore alla huvitavaid
labürinte. Nad söövad ära puidu selle osa, mida inimene puitmaterjalina
kasutada ei saa. Nii võib arvata, et neist polegi kahju. Tegelikult on küll,
sest kui üraskite vastseid ja nende labürinte on liiga palju, võib kogu puu ära
kuivada.</p>
</font><p><img src="images/kuusk1.jpg" width="270" height="200" align="left" hspace="6"
vspace="6" border="1"><font size="2" face="Arial">Kuusel on siiski ka mõned
kasulikud kaaslased. Näiteks on juurte ümber põimunud seeneniidid, kes
aitavad kuusel vett mullast kätte saada. Seepärast kohtabki oranzikirjut
kuuseriisikat just kuuskede ümber. Kuusepuu tihedas võras pesitsevad paljud
linnud, kes kõik toovad puule kasu kahjurputukate hävitamisega. Mõnel suurel
kuuseoksal, tüve lähedal, võib asuda orava pesa.</p>

<p>Kuuski kasutatakse Eestis tarbepuiduks. Ehitusmaterjalina on ta viletsam kui
männipuit, sest selles on rohkesti oksakohti. Kuusepuit on pehme ning kerge ja
hea kõlaga. Vanematel aegadel tehti temast seetõttu krappe lehmadele kaela
ning lokulaudu. Tänapäevalgi on kuusepuit hinnatud muusikariistade
valmistamisel, neist tehakse kandlete ja viiulite kõlalaudu. Kuusepuidust
valmistatakse uksi ja
aknaid, põrandaid ja lagesid, aga ka majade puitseinad tehakse peaaegu alati
kuusest. Samuti valmistatakse kuusepuust paberit. Kuusekäbidest saab meisterdada
huvitavaid suveniire. Julgelt võib süüa helerohelisi noori kasvusid, mis on
meeldiva hapuka maitsega vitamiin C allikad. Kuna kuusk on tihe ja laseb ennast
hästi pügada, on ta levinud hekitaim. Oma tihedate längus okstega on kuusk
parim puu, mille all vihmavarjus olla.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kuusk2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
