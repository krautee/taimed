<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kadakas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial Rounded MT Bold"><b><img
src="images/kadakas.jpg" hspace="6" vspace="6" align="right" border="1" width="270"
height="200"></b> </font><font color="#005500" size="4" face="Arial"><strong>Harilik
kadakas</strong><br>
</font><font color="#005500" size="3" face="Arial"><em><strong>(Juniperus communis)</strong></em><br>
kattai, kadajas, kadarik</font></p>

<p><font size="2" face="Arial">Kadakas on puu, kellega on igaühel kokkupuudet
olnud. Väikesed poisid meisterdavad tema sitketest okstest vibusid, tüdrukud
panevad kokku ilusaid pärgi ja kimpe, pereisa teeb saunas kadakasuitsu ja valmistab õhtuks
saunavihad, vanaema teeb marikäbidest tuhandete tõvede vastu aitavat imerohtu,
vanaisa nikerdab kauneid kujukesi.</p>

<p>Palju huvitavaid raviomadusi on meie meresaarte ja Loode-Eesti ühel
tavalisemal puul tingitud temas sisalduvatest eeterlikest õlidest ja
suhkrutest. Need annavad puule meeldiva aroomi, suitsusauna kasuliku toime.
Tekkiv suits hävitab väga hästi kahjulikke pisikuid. Kui kadakaokstele valada
peale keevat vett ja tekkivat auru sisse hingata, aitab see köha, nohu ja
kopsuhaiguste vastu. Nii okastest, okstest kui marikäbidest saab valmistada väga
erinevate raviomadustega õli. Okstega on tehtud tavalisest vanniveest ravivett,
mis aitab reuma ja liigesehaiguste korral.</p>
<p>Et vältida haigestumist, soovitatakse iga päev süüa mõni kadakamari.
Tegelikult ei ole need tõelised marjad, sest okaspuudel on käbid. Kadakal
nimetatakse neid marikäbideks. Viimaseid võib põõsa küljest leida aastaringselt, sest
need ei varise valmides
kohe maha. Okstel peavad marikäbid püsima seepärast, et linnud saaksid süües
kadaka seemneid levitada. Kui ei ole võimalik iga päev metsa &quot;marjule&quot;
minna, on õige koguda marikäbisid varuks. See ei ole keeruline,
sest need säiluvad kuivatatult päris hästi. Et nende raviomadused
oleksid parimad, tuleb jälgida, et korjataks vaid sinakasmusti marikäbisid,
sest rohelised on alles toored, ja teiseks, et neid liiga ära ei kuivatataks.
Tasub ka meeles pidada, et raviteid tuleks hoida kuivas, jahedas ja pimedas.
Kadakamarju on eestlased tarvitanud neeru-, põie-, soole- ja maohädade korral,
ka söögiisu tõstmiseks. Tavaliselt valmistatakse neist teed. Marikäbide
otsas oleva risti meenutava kujundi tõttu on seda puud eriti Ida-Eestis pühaks
puuks peetud. Kadakapuust aiateibad ja hernekepid on vastupidavamad, kui ükskõik
millisest teisest puust lõigatud.</p>
<p>Kuigi kadaka äratundmisega ei teki vast kellelegi probleeme, on vahest
siiski huvitav kadakaoksa enda jaoks avastada. Nimelt on tal okkad kolmekaupa männases
ja nende eluiga on neli aastat. Okkad vahetuvad märkamatult ja seepärast pole
kadakas kunagi täiesti okasteta. Teine huvitav asi on see, et võime korraga ühel
puul näha nii rohelisi kui ka siniseid &quot;marju&quot;. See tuleb sellest, et
kadakakäbid valmivad kaks aastat: esimesel aastal on rohelised, teisel sinised.
Kadakas on kahekojaline taim. Seetõttu on marikäbid ainult osal puudest
(emastaimel), teistel pole neid kunagi. Kadakas on tänuväärne kodupaik ka
paljudele lindudele, kel suur osa toidust kadakamarjadest koosneb. Kahjureid on
sel sitkel puul vähe.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kadakas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
