<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik mänd - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/mand.jpg" align="right" border="1" hspace="6" vspace="6" width="270"
height="200"></b> <strong>Harilik mänd</strong><br>
</font><font color="#005500" size="3" face="Arial"><em><strong>(Pinus sylvestris)</strong></em>
<br>
hong, pedajas, pettai</font></p>

<font size="2" face="Arial"><p>Mänd on Eesti kõige tavalisem metsapuu. Teda võib
kohata kõikjal, ka seal, kus enamik teisi puid kasvada ei suuda. Nii on mänd
peaaegu ainuke puu kuivades nõmme- ja palumetsades ning rabades. Ainukeseks
piiravaks teguriks võib tema kasvule saada valgusepuudus. Seetõttu me ei kohta
mändi hämara kuuse- või lehtmetsa all. Äärmuslikes tingimustes suudab mänd
kasvada seepärast, et tema juurestik võib ulatuda nii hästi sügavale maa
sisse kui ka laiuti tüvest väga kaugele.</p>

<p>Kuna kuivades männimetsades suudavad kasvada väga vähesed taimed, siis
peab mänd ise olema paljudele loomadele toiduobjektiks. Nii võime kohata männiokastel
rohelisi putukavastseid, koore alt leida aga üraskite keerulisi käike. Kõrgel
võras võib kuulda vaikselt sädistamas käbilindu ja oma sepikojas käbidest
seemneid välja toksimas musträhni. Metsisele on männiokkad üheks põhitoiduks.
Isegi kalad saavad mändidest palju head: neile on maiuspalaks suvine veepinnale
langev õietolm. Männiga koos elavad metsas mitmed seened. Osa neist on männile
kasulikud, aidates tema juurtel vett imeda, teised jälle kahjulikud, põhjustades
puu mädanemist. Kasulikest seentest võib sügisel kohata männiriisikat või
puravikke. Noored männikud on talvel meelistoidulauaks põtradele. See aga ei
meeldi metsakasvatajatele, kuna põtrade näritud puud jäävad kiratsema või
koguni hukkuvad.</p>
<p>Männi puit on laialt kasutatav. Sellest saab head ehitusmaterjali ja ilusa
mustriga mööblit, parketti või vineeri. Huvitavad on rabamännid, mis on
tihti vaevalt käsivarrejämedused, kuid samas mitusada aastat vanad. Osa neist
on huvitavalt paindunud tüvega ja neid saab kasutada iluesemete valmistamiseks. Mänd
on tuntud ka ravimtaimena. Noored kasvud tõmmisena aitavad köha ja bronhiidi
puhul, vannis aga peletavad väsimuse ja tagavad rahuliku une. Männimetsas on
õhk väga puhas, sest okkad toodavad mikroobe hävitavaid aineid. Seetõttu on
männimets väga hea puhkamise ja tervisetugevdamise paik.</p>
<p>Sedagi võiks teada, et merevaik, millest tehakse kauneid ehteid, on
tegelikult eelkõige männipuudest pärit: nimelt on ta ammu elanud puude
kivistunud vaik. Huvitav on seegi, et männi käbid valmivad umbes kaks aastat.
Algul on need rohelised ja vaigused ning alles hiljem muutuvad pruunikaks.
Seemned on varustatud tiivaga, mistõttu tuul saab neid edasi kanda.</p>
<p>Eesti suurimate mändide kõrgus on 42... 43 m ja jämedaima läbimõõt –
140 cm.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="mand2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
