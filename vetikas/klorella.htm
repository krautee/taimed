<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>klorella - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#000000"><strong><img src="images/klorella.jpg"
            align="right" hspace="6" height="200" width="270" vspace="6" border="1"></strong></font><font
        face="Arial" size="4" color="#005300"><b>Klorella<br>
        </b></font><font face="Arial" size="3" color="#005300"><i><strong>(Chlorella)</strong></i></font></p>
    <p align="left"><font face="Arial" size="2">Klorella on üherakuline
        rohevetikate perekond, võib elada väga erinevates kasvupaikades nii
        veekogudes kui ka
        maismaal. Veekogudest esineb ta sagedamini väikestes tiikides ja
        loikudes,
        maismaal võib teda leiduda nii maapinnal kui ka mulla pindmises kihis,
        kus on
        veidigi valgust. Klorellat võib kohata puude mahlaniredes, kuid seal ei
        ole ta
        nii tavaline kui üks teine rohevetiktaim – <a href="pleurok.htm" style="color: #005300">pleurokokk</a>.
        Klorella omapäraks on veel sagedane sümbioosis elamine mitmesuguste
        selgrootute loomadega. Mõnikord elab klorellataimi selgrootutes nii
        palju, et
        viimased paistavad taimedetaoliselt päris rohelistena. Sellised head
        klorella
        kaaslased on näiteks ripsloomad, hüdrad ja jõekäsnad. Seentega elab
        klorella
        koos mitmetes samblikes.</font></p>
    <font face="Arial" size="2">
      <p>Klorella on vetikateperekond, kuhu kuulub hulka liike, mis erinevad
        üksteisest
        oma suuruse poolest. Samas oleneb klorellaisendi suurus väga palju ka
        elukeskkonnast. Soodsas kohas kasvavad klorellarakud väga kiiresti ja
        võivad
        ka ohtralt paljuneda. Ta paljuneb mittesuguliselt autospooridega, mis
        kujutavad
        endast väikesi emarakuga sarnanevaid tütarrakke. Korraga moodustub ühes
        rakus
        4-16 autospoori, millest igaühest tekib uus vetikaisend. Selline
        paljunemine võib aga toimuda mitu korda ööpäevas. Nii võib üks klorella
        organism anda ööpäevas üle paarisaja järglase.</p>
      <p>Kiire paljunemine ja lihtne kasvatamine on klorellast teinud teaduse
        meelisobjekti mitmetes valdkondades ja temast on saanud tuntuim
        mikrovetikas.
        Nii on teda edukalt kasvatatud isegi rahvusvahelise kosmosejaama pardal.
        Klorella kasvatamist
        teaduse tarbeks alustati juba 19. sajandil. Ta kujunes tähtsaks
        katsematerjaliks taimede hingamise ja fotosünteesi uurimisel. Taimede
        ainevahetuse üksikasjalikul väljaselgitamisel kasutatakse klorella
        kultuure
        veel tänapäevalgi.</p>
      <p>Rohkete uuringutega on selgunud, et klorella on inimeselegi väga
        väärtuslikuks
        toiduks. Nii sisaldab ta kõiki kaheksat asendamatut aminohapet, mida
        täiskasvanud inimese
        organism ise ei suuda sünteesida, valke võib vetikast saada isegi rohkem
        kui lihast. Klorellas leidub rohkesti ka mitmesuguseid
        vitamiine. Klorellakultuur annaks meile saaki
        aastaringselt, mitte üks kord aastas. Klorella kultiveerimist takistab
        aga jahe
        kliima ja vähene päikesevalgus. Senini on aga lahendamata mõned
        probleemid, mis takistavad klorellat massiliselt põllumajanduslikult
        toiduks toota, see on jäänud niğitootena toidulisandiks. Lisaks
        toitainete ja hapniku saamisele on
        klorellat kasutatud ka biopuhastina õhu- ja veesaaste kõrvaldamiseks
        ning organismides raskmetallide sidumiseks.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="klorella2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
