<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>vesijuus - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/vjuus.jpg" align="right" hspace="6" vspace="6"
border="1" width="270" height="200"><font color="#005300" face="Arial"><b><big>Vesijuus</big><br>
(<i>Ulothrix zonata</i>)</b></font></p>

<font FACE="Arial" SIZE="2">
<p>Vesijuus on hulkrakne niitjas rohevetikas. Tema pikki rohelisi juustetaolisi taimeniite võib kohata jahedaveelistes ojades ja jõgedes. Ehkki
üksikud niidid on väga pikad ja peenikesed, on need vastupidavad isegi
tugevale veevoolule. Ühe taimeniidi läbimõõt on alla 0,05 mm. Veekogudes on
vesijuus hästi nähtav tänu sellele, et tavaliselt kasvab koos sadu
vesijuukseid, mis kinnituvad otsapidi veealustele esemetele ja hõljuvad
veevoolus.</p>
<p>Vesijuukse edukale paljunemisele viitab ka tema lopsakas kasv. Ta võib
paljuneda nii vegetatiivselt kui ka suguliselt. Vegetatiivseks paljunemiseks on
kaks erinevat võimalust. Kõige lihtsamaks võib pidada üksiku niidi jagunemist väiksemateks
osadeks. Iga tekkinud pisike niidijupike võib sobiva koha leides kinnituda ja
anda alguse uuele vesijuuksetaimele. Natuke keerulisem paljunemisviis on rändeostega.
Erinevalt niidijupikestest saavad need omal jõul viburite abil sobivat
kasvupaika otsida. Suguline paljunemine on seotud sugurakkude tekke ja päriliku
materjali vahetamisega.</p>
<p>Inimesele on vesijuus tähtis veekogude puhastaja. Selle taime abil saab
hinnata ka veekogu puhtust. Kui veekogus on toitaineid palju, siis vesijuus seal
ei kasva. Seega on oht, et vesijuukse senine sagedane esinemine meie veekogudes
võib väheneda, sest veekogud on üha rohkem saastunud.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="vesijuus2.htm"><img src="images/Info1.jpg" border="0" width="125" height="31"></a></td>
  </tr>
</table>
</center></div>
</body>
</html>
