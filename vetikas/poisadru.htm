<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>põisadru - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/poisadruM.jpg" align="right" hspace="6" height="200"
        width="270" vspace="6" border="1"><b><font face="Arial" size="4" color="#005300">Põisadru<br>
        </font><font face="Arial" size="3" color="#005300">(<i>Fucus vesiculosus</i>)</font></b></p>
    <p align="left"><font face="Arial" size="2">Põisadru on eestlastele ilmselt
        üheks enamtuntud vetikaliigiks, keda on peetud taimeks, kuid kes
        tegelikult kuulub protistide hulka. Tuntuse põhjuseks on tema
        iseloomulik välimus ja lihtne praktiline kasutamine. Põisadru kasutamine
        tuleb kõne alla siiski peamiselt ranniku piirkondades, sest ta on
        merevetikas.</font></p>
    <font face="Arial" size="2">
      <p>Põisadru on Eesti kõige suurem vetikas: ta võib kasvada kuni
        kolmveerand meetri pikkuseks. Põisadru on pruunvetikas ja seega ka
        pruuni värvi. Vahel võib ta pruun värv muutuda aga päris mustjaks.
        Põisadru haruneb üpris rohkesti. Kui adru aluselt ülespoole liikuma
        hakata, siis näeme, et see harunemine on päris korrapärane: iga haru
        haruneb kaheks, need omakorda kaheks ja nii muudkui edasi.</p>
      <p>Väga iseloomulikuks tunnuseks on põisadru põied. Nendest ka selle
        vetika nimi. Põied asetsevad paarikaupa vetika harudel ja aitavad
        vetikal vees püsti seista. Kui põisadru veekogu põhjale või vees
        olevatele esemetele ei kinnituks, siis tõuseks ta pinnale. Kinnitumiseks
        on põisadrul vetika alumises otsas eriline kinnitusketas.</p>
      <p>Tugev lainetus võib siiski põisadrut endaga kaasa kiskuda. Sel juhul
        uhutakse mereranda suured põisadru vallid. Need on sobivaks elupaigaks
        nastikutele, kes sinna isegi oma mune hauduma panevad. Kuumal suvepäeval
        võib põisadruvalli sees temperatuur väga kõrgele tõusta. Koorunud
        nastikupojad oma ema ei vaja, nad võivad koheselt iseseisvat elu
        alustada.</p>
      <p>Põisadruvalle kasutavad ka inimesed. Rannarahva paeklibustele põldudele
        on põisadru heaks väetiseks. Põisadru põldudele vedades tuleb sellest
        iseloomulikku põisadru lõhna. Ajalooliselt on põisadru olnud joodi
        allikas, sest vetikas kogub enda sisse merevees lahustunud
        joodiühendeid.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="poisadru2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
