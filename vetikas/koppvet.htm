<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>koppvetikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#400000"><strong><img src="images/koppvet.jpg"
            align="right" hspace="5" height="200" width="270" vspace="5" border="1"></strong></font><b><font
          face="Arial" size="4" color="#005300">Koppvetikas<br>
        </font><font face="Arial" size="3" color="#005300"><i>(Chlamydomonas)</i></font></b></p>
    <font face="Arial" size="1">
    </font>
    <p align="left"><font face="Arial" size="1"></font><font face="Arial" size="2">Koppvetikad
        on üherakulised
        mageveeasukad. Neid võib sageli kohata väikestes järvesoppides,
        tiikides, aga
        ka päris pisikestes lompides. Koppvetikad on ühed Eesti tavalisemad
        vetikad, kusjuures neid võib sageli esineda massiliselt. Kui vetikad
        veekogudes ohtralt
        paljunema hakkavad, siis öeldakse, et vesi õitseb.</font></p>
    <font face="Arial" size="2">
      <p>Koppvetikas on rohevetikaperekond, kuhu kuulub ligi 500 liiki. Liikide
        eristamisel on olulised üksiku vetikataime kuju, suurus ja mitmed teised
        mikroskoobi abil nähtavad tunnused. Ilma mikroskoobita ei ole võimalik
        koppvetikaliike määrata ja ka siis suudavad neid liigini määrata vähesed
        spetsialistid.</p>
      <p>Koppvetika välimuses torkab esmalt silma tema roheline värvus, mis
        kinnitab
        kuuluvust taimeriiki. Roheline värvus on tingitud vahetult rakukesta all
        asetsevast kromatofoorist. Vetikauurijad ütlevad, et tema kromatofoor on
        kopakujuline. Sellest ka nimi koppvetikas. Rohelisel taustal tuleb hästi
        nähtavale
        ka punane silmtäpp. See on koppvetika valgustundlik ala, mis juhatab ta
        veekogu
        valgusküllasemasse piirkonda. Valgusrikkas kohas saab koppvetikas
        efektiivsemalt fotosünteesida. Selleks, et olla alati veekogus kõige
        sobivamas
        kasvukohas, peab koppvetikas liikuma. Nii ongi ta varustatud kahe
        viburiga, mis
        teda hõlpsasti edasi viivad.</p>
      <p>Vetikatel on sageli olemas võimalus end ebasobivate keskkonnatingimuste
        eest
        kaitsta. Nii võivad ka koppvetikataimed hapniku puudusel viburid ära
        heita ja limaga kattuda.
        Koppvetikad saavad paljuneda mitmel erineval moel. Näiteks suvel
        paljunevad
        nad liikumisvõimeliste rändeostega, sügisel aga sugulisel teel. Jahedate
        sügisilmadega
        tekib koppvetika sees palju väikesi sugurakke. Need vabanevad emaraku
        kestast,
        ujuvad ringi, liituvad paarikaupa ja kattuvad paksu kestaga. Olles
        talvise
        ebasoodsa kasvuperioodi vaikselt mööda saatnud, hävib paari kaitsev kest
        ja sisu jaguneb neljaks tillukeseks koppvetikaks. Huvitavad on selle
        perekonna esindajad veel seetõttu, et mõni liik on võimeline lagundama
        tselluloosi ehk saab kasutada teisi taimi energiaallikana, see on
        taimeriigis erakordne võime.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="koppvet2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
