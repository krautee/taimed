<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>luigelill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/luigelill.jpg"
            hspace="6" height="270" width="200" vspace="6" border="1" align="right"></b><strong>Luigelill</strong><br>
      </font><font face="Arial" size="3" color="#005500"><em><strong>(Butomus
            umbellatus)</strong></em><br>
        jõelill, kõõrikaõis, luhalill, näkikõõrikas</font></p>
    <p><font face="Arial" size="2">Luigelill on silmapaistva välimusega veetaim,
        kelle ilme võib sõltuvalt kasvukohast suuresti muutuda. Vooluvees on tal
        enam kui meetri pikkused lindikujulised lehed, seisvas vees lühemad.
        Sügavas vees ei ulatu taim vahel üldse veepinnale ja ei paljunegi
        seemnetega, madalas vees on aga enamik taimest vee peal ja oluline on
        seemnetega paljunemine. Tavaliselt näeme luigelilli, kes kasvavad
        madalas kaldavees. Neile on iseloomulikud tugevad mõõgataolised ja veidi
        terava servaga lehed. Lehtede alumine osa on seejuures ristlõikes
        kolmnurgakujuline, ülemine täiesti lapik.</font></p>
    <font face="Arial" size="2">
      <p>Luigelill on nime saanud ilmselt suursuguse välimuse tõttu. Uhked
        on tema suured õisikud, kus on palju valge-lillakirjusid õisi
        peenikestel
        raagudel. Kuid luigelille lehed meenutavad kõrkja omi ja nii on tekkinud
        nimed kõõrikaõis ja näkikõõrikas.</p>
      <p>Luigelille omapäradest rääkides peab peatuma tema risoomil. Risoom on
        luigelillel lühike kuid see-eest küllalt jäme. Igal aastal kasvab
        risoomile üks lüli juurde ja üks vana osa hävib. Nii leiame tavaliselt
        pooleteise- kuni nelja-aastaseid risoomi tükke. Luigelille risoom võib
        haruneda. Kuna risoom on ehituselt sarnane maapealsele varrele, siis on
        sel olemas ka lehed. Luigelille risoomi väikeste ja moondunud lehekeste
        kaenlas tekivad erilised moodustised - sigipungad. Need on väikesed
        pungakesed, millest võib kasvada “uus luigelille taim”. Jutumärke on
        siin kasutatud seepärast, et algul jääb “uus taim” ühendusse emataimega
        ning pole seega veel iseseisev vaid emataime osa. Ajapikku ühendus
        emataimega kaob. Sageli elavad ühes veekogus vaid ühest emataimest pärit
        taimed. Kui veepõhja
        sukelduda, siis võib näha huvitavat pilti, kus luigelille rõhtsast
        risoomist kasvavad tihedalt üksteise kõrval välja mitmed püstised võsud.
        Nii meenutab luigelill nagu üht suurt kammi.</p>
    </font>
    <p><font face="Arial" size="2">Luigelillest on inimene </font><font face="Arial"
        size="2">ka </font><font face="Arial" size="2">üht-teist kasulikku
        leidnud. Tema pikkadest
        lehtedest saab punuda mitmesuguseid korve ja matte. Ka tema jämedad
        risoomid on väärtuslikud. Neist on valmistatud näiteks leivajahu. Nii
        risoomid kui ka seemned on ravimiks, kui soolestiku töö kipub soikuma.</font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="luigelill2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
