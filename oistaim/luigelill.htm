<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>luigelill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/luigelill.jpg" align="right" border="1" hspace="6" vspace="6" width="200"
height="270"></b><strong>Luigelill</strong><br>
</font><font color="#005500" size="3" face="Arial"><em><strong>(Butomus umbellatus)</strong></em><br>
jõelill, kõõrikaõis, luhalill, näkikõõrikas</font></p>

<p><font size="2" face="Arial">Luigelill on ilus ja võimas veetaim. Tema välimus
võib aga olenevalt kasvukohast suuresti muutuda. Vooluvees on tal enam kui kahe
ja poole meetri pikkused lindikujulised lehed, seisvas vees aga mõnevõrra lühemad.
Sügavas vees ei ulatu taim vahel üldse veepinnale ja ei paljunegi seemnete
abil, madalas on aga enamik taimest vee peal ja oluline on seemnete abil
paljunemine. Tavaliselt näeme me luigelilli, kes kasvavad madalas kaldavees.
Neile on iseloomulikud tugevad mõõgataolised ja veidi terava servaga lehed.
Lehtede alumine osa on seejuures ristlõikes kolmnurgakujuline, ülemine aga täiesti
lapik.</p>

<p>Luigelill on nime saanud ilmselt suursuguse välimuse tõttu. Uhked
on tema suured õisikud, kus on palju valge-lillakirjusid õisi peenikestel
raagudel. Kuid luigelille lehed meenutavad kõrkja omi ja nii on tekkinud nimed
“kõõrikaõis” ja “näkikõõrikas”.</p>
<p>Luigelille elust rääkides peab pikemalt peatuma tema huvitaval risoomil.
See on luigelillel üpris lühike, kuid see-eest küllaltki jäme. Igal aastal
kasvab risoomile üks lüli juurde ja üks vana osa hävib. Nii leiame
tavaliselt pooleteise kuni nelja-aastaseid risoomitükke. Kuid luigelille risoom
võib ka haruneda. Kuna risoom on oma ehituselt väga sarnane maapealsele
varrele, siis on tal olemas ka lehed. Luigelille risoomi väikeste lehekeste
kaenlas tekivad aga erilised moodustised - sigipungad. Need on väikesed
pungakesed, millest võib ülespoole kasvada “uus luigelille taim”. Jutumärke
on siin kasutatud seepärast, et algul jääb see “uus taim” ühendusse
emataimega ning pole seega veel iseseisev taim, vaid lihtsalt taime osa.
Ajapikku tekivad luigelille risoomiharudest siiski omaette taimed. Kuid sageli
elavad ühes veekogus vaid ühest emataimest pärit taimed. Kui veepõhja
sukelduda, siis võib näha huvitavat pilti, kus luigelille rõhtsast
risoomist kasvavad tihedalt üksteise kõrval välja mitmed püstised võsud.
Nii meenutab luigelill nagu üht suurt kammi.</p>
<p>Kuid luigelillest on ka inimene üht-teist kasulikku leidnud. Tema pikkadest
lehtedest saab punuda mitmesuguseid korve ja matte. Ka tema jämedad
risoomid on väärtuslikud. Neist on valmistatud näiteks leivajahu. Nii
risoomid kui ka seemned on ravimiks, kui soolestiku töö kipub soikuma.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="luigelill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
