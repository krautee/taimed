<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>paakspuu - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/paakspuu.jpg"
            hspace="6" height="270" width="200" vspace="6" border="1" align="right"></b>
        <strong>Harilik paakspuu</strong><br>
      </font><font face="Arial" size="3" color="#005300"><em><strong>(Frangula
            alnus)</strong></em><br>
        pahaspuu, kitsepaats, ohupaats, mõruuibu</font></p>
    <p align="left"><font face="Arial" size="2">Paakspuu on meie metsade üks
        tavalisemaid põõsaid, kuid tihti jääb ta möödujatele märkamatuks, sest
        ta
        ei ole kuigi suurt kasvu. Samuti ei meelita vaatama tema õied, mis on
        peidetud
        lehtede kaenlasse. Tegelikult on õied väga ilusad, nagu pisikesed valged
        tähekesed,
        kes on peitu pugenud tihedasse puuvõrasse. Huvitav on seegi, et
        tihtipeale õitseb
        paakspuu aastas kaks korda. Äratundmiseks on
        tal
        kaks iseloomulikku tunnust. Parem
        neist on see, et lehed on pealt tumerohelised ning
        alaküljel hästi
        selgesti
        esiletungivate roodudega.
        Teiseks on tal tume, peaaegu must, puukoor, mis on täis valgeid
        kriipsukesi. Talvel võib paakspuu ära tunda tema
        pungade järgi, need on
        kaitsvate
        soomusteta.</font></p>
    <font face="Arial" size="2">
      <p>Sügisel võivad lastele pihku sattuda paakspuu marjad, millel on sees
        kaks luukest. Algul on need luuviljad punased ja hiljem muutuvad
        mustaks. Süüa ei tohi
        neid aga mingil juhul, sest
        nad on väga mürgised. Juhul kui peaks
        tekkima mürgistus, mis seisneb tugevas kõhuvalus, oksendamises ja
        verises väljaheites,
        siis tuleb kannatanule kiiresti anda sütt ja toimetada ta haiglasse.
        Küll on
        aga paakspuu tooreid marju kasutatud värvaine saamiseks. Paakspuu õitest
        saab head mett.</p>
      <p>Puidust on tehtud joonistussütt, teda on kasutatud nikerdamiseks. Kuna
        aga
        paakspuu ei kasva kuigi suureks, siis ei
        ole puit olnud inimesele peamine väärtus tema
        juures.
        Kõige kasulikum asi on hoopis koor. Paakspuukoor on eestlastele juba
        ammust
        ajast tuntud ravivahend ja värvaine, nagu ka marjadki. Koort kogutakse
        kevadel
        mahlajooksu ajal. Sel ajal on okstel koor hästi lahti ning me saame ilma
        liigse
        puiduosata puhta ravimi. Selleks tuleb puu umbes käelaba kõrguselt maha
        lõigata,
        seejärel tükeldada
        tüvi
        ja
        oksad
        paarikümne sentimeetri pikkusteks juppideks.
        Igale tükile tuleb teha pikilõige ja koor maha tõmmata. Pimedas
        kuivatatud ja
        kuivas hoitav ravim säilib viis aastat. Sama pika ajaga on meie puu
        asemele
        kasvanud uus ja me võime koguda värske ravimi. Vanasti aitas selline
        ravim sügeliste vastu.</p>
    </font>
    <p><font face="Arial" size="2">Metsas on paakspuu marjad mitmetele lindudele
        toiduks, vastutasuks levitavad
        nad aga toiduandja seemneid kõikjale kuhu lendavad. Siiski on paakspuust
        ka
        inimesele veidi kahju. Nimelt võib kevadel näha paakspuu läikiva lehe
        alumisel küljel oranşe kuhjakesi. Need kuuluvad roosteseentele. Paakspuu
        on
        nagu <a href="tyrn.htm" style="color: #005300">türnpuugi</a>
        roosteseente
        vaheperemees, hiljem levivad seened temalt teistele taimedele. Viimastel
        aastakümnetel
        on paakspuu meil muutunud märksa tavalisemaks – ta on üheks sagedamaks
        puittaimeks, mis hakkab vohama kasutamata niitudel ja puisniitudel.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="paakspuu2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
