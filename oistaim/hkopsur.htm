<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kopsurohi - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font color="#005500" size="4" face="Arial"><b><img
src="images/har-kopsur.jpg" align="right" border="1" hspace="6" vspace="6" width="270"
height="200"></b><strong>Harilik kopsurohi</strong><br>
</font><font color="#005500" size="3" face="Arial"><em><strong>(Pulmonaria officinalis)</strong></em><br>
imikas, maksarohi, sapirohi, võtmekeeled</font></p>

<p><font size="2" face="Arial">Kopsurohuks nimetatakse taime seepärast, et juba
ammustel aegadel kasutati teda rahvameditsiinis kopsuhaiguste raviks. Isegi tema
ladinakeelne liiginimi “<i>officinalis</i>” tähendab tõlkes “apteegis
ravimtaimena kasutatav”. Kuid rahvameditsiinis on tal eriti palju
kasutusalasid. Ta aitab nii kopsupõletiku ja bronhiidi kui ka lihtsa köha
puhul, hästi puhastab ta hingamisteed rögast, abi on saadud ka gripi korral.
Nimetatud hädade puhul tuleb keeta kopsurohu maapealsest osast teed. Eriti head
on õitega varretipud. Just õitsemise ajal teda kogutaksegi. Seejuures tuleb jälgida,
et kogutud materjal saaks võimalikult vähe muljuda, sest muidu muutub see
tumedaks ja väheväärtuslikuks. Kuivatada tuleb päikese eest varjatud kohas
tuuletõmbuses kimpudena kokkuseotult. Tee jaoks võetakse kaks supilusikatäit
kuivatatud taime ja valatakse peale klaas keevat vett. Pärast kümneminutilist
tõmbamist juuakse ta kohe soojalt ära. Kuid kopsurohust võib teha ka vanne ja
kompresse. Neid on kasutatud naha põletike ja löövete puhul. Kopsurohu
raviomadused on tingitud põhiliselt temas leiduvatest limaainetest.</p>

<p>Kopsurohtu koguma tasub minna parajalt niisketesse salumetsadesse. Seda võiks
teha aprillikuus, mil ta just õitsema hakkab. Nii varakult saavad õitseda
loomulikult vaid mitmeaastased taimed. Seda kopsurohi ka on. Maa all on tal
peidus pikk roomav ja rohkesti harunev risoom. Sellel on palju pungakesi,
milledest kasvavad maapealsed varred hakkavad arenema juba südatalvel
jaanuarikuus. Kas pole mitte huvitav, et külma need noored võrsed suurt ei
kardagi! Märtsikuus võib selgesti eristada juba õiepungasid. Risoom on ka
kopsurohu paljunemisorgan. Selle harude abil laieneb ta üpris kiiresti ja võib
sobival pinnasel moodustada paari aastaga poolemeetrise läbimõõduga kogumiku.
Sellised puhmikud on väga ilusad nii õitsemise ajal kui ka pärast seda ning
nii sobib kopsurohi suurepäraselt varjukate aianurkade ja pargisoppide
haljastamiseks.</p>
<p>Kopsurohu õiedki on üpris omapärased, nimelt need muudavad oma lahtioleku
aja jooksul mitu korda värvi, nagu kameeleonid. Kui need avanevad, siis võime
näha roosat värvi, tasapisi muutub see lillaks või karmiinpunaseks ja lõpuks
päris lillakassiniseks. Kuna kopsurohu õied asuvad küllaltki tihedates õisikutes
ja avanevad eri ajal, siis võib enamasti korraga näha kõikides üksteiseks üle
minevates värvitoonides õisi. Kujult meenutavad kopsurohu õied <a href="nnukk.htm">nurmenuku</a>
omi. Õisi tolmeldavad küll putukad, kuid kuna need on küllaltki
nektaririkkad, siis on nendest magusat &quot;mett&quot; imenud ka paljud
talulapsed. Nendelt pärinevadki nimed imikas ja mesilill.</p>
<p>Huvitavatest tähelepanekutest kopsurohu juures võiks mainida veel seda, et
taim on üleni karedakarvaline, nagu kareleheliste sugukonna esindajale kohane.
Nooremad lehed pole aga nii karedad ning neid võib kasutada vitamiinirikka
salati valmistamiseks. Kopsurohu seemned levivad sipelgate abil. Sageli
varisevad need enne täielikku valmimist ja saavad küpseteks alles mullapinnal.
Seemnete küljes on aga magus tilgake, mis on magustoiduks sipelgatele seemnete
laialikandmise eest.</p>
</font>
<div align="center"><center>

<table border="1" cellspacing="1">
  <tr>
    <td><a href="hkopsur2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
