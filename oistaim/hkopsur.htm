<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kopsurohi - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/har-kopsur.jpg"
            align="right" hspace="6" height="200" width="270" vspace="6" border="1"></b><strong>Harilik
          kopsurohi</strong><br>
      </font><font face="Arial" size="3" color="#005500"><em><strong>(Pulmonaria
            officinalis)</strong></em><br>
        imikas, maksarohi, sapirohi, võtmekeeled</font></p>
    <p><font face="Arial" size="2">Kopsurohuks nimetatakse taime seepärast, et
        juba ammustel aegadel kasutati teda kopsuhaiguste raviks. Isegi tema
        ladinakeelne liiginimi officinalis tähendab tõlkes “apteegis
        ravimtaimena kasutatav”.<br>
      </font></p>
    <p><font face="Arial" size="2">Eriti palju kasutusalasid on kopsurohul
        rahvameditsiinis. Ta aitab nii ülemiste hingamisteede haiguse korral kui
        ka tuberkuloosi ning teiste kopsuhaiguste vastu, ta puhastab hästi
        hingamisteed rögast, abi on saadud ka gripi korral. Nimetatud hädade
        puhul tuleb keeta kopsurohu maapealsetest osadest tee. Eriti head on
        õitega varretipud, teisisõnu, ürt. Õitsemise ajal teda kogutaksegi.
        Seejuures tuleb jälgida, et kogutud materjal saaks võimalikult vähe
        muljuda, sest muidu muutub see tumedaks ja väheväärtuslikuks. Kuivatada
        tuleb kimpudena kokku seotud kopsurohtu päikese eest varjatud kohas ja
        tuuletõmbes. Tee jaoks võetakse kaks supilusikatäit kuivatatud taime ja
        valatakse peale klaas keevat vett. Pärast kümneminutilist tõmbamist
        juuakse tee soojalt ära. Kopsurohust võib teha ka vanne ja kompresse
        põletike ja löövete vastu. Kopsurohu raviomadused on tingitud põhiliselt
        temas leiduvatest limaainetest. Homöopaatias on kasutusel koldelise
        kopsupõletiku raviks, kuid abistav toime on tõestamata.<br>
      </font></p>
    <font face="Arial" size="2">Kopsurohtu tasub koguma minna parajalt
      niisketesse salumetsadesse. Seda võiks teha aprillis, mil ta just õitsema
      hakkab. Nii varakult saavad õitseda vaid mitmeaastased ja kopsurohi on
      pikaealine taim. Mullas on tal pikk roomav ja rohkesti harunev risoom.
      Sellel on palju pungi, millest maapealsed varred hakkavad arenema juba
      südatalvel jaanuaris. Kas pole huvitav, et külma noored võrsed suurt ei
      karda! Märtsis võib juba selgesti eristada õiepungi. Risoom on ka
      kopsurohu paljunemisorgan. Selle harude abil laieneb ta üpris kiiresti ja
      võib sobival mullal moodustada paari aastaga poolemeetrise läbimõõduga
      kogumiku. Sellised puhmikud on ilusad nii õitsemise ajal kui pärast seda
      ja nii sobib kopsurohi varjukate aiasoppide haljastamiseks.<br>
    </font>
    <p><font face="Arial" size="2">Kopsurohu õied on õige omapärased, sest
        muudavad lahtioleku ajal mitu korda värvi nagu kameeleonid. Kui need
        avanevad, võime näha roosat värvi, tasapisi muutub see lillaks või
        karmiinpunaseks ja lõpuks siniseks. Kuna kopsurohu õied asuvad tihedates
        õisikutes ja avanevad eri ajal, siis võib enamasti korraga näha kõikides
        üksteiseks üleminevates toonides õisi. Kujult meenutavad kopsurohu õied
        nurmenuku omi. Õisi tolmeldavad küll putukad, aga kuna õied on
        nektaririkkad, siis on nendest magusat "mett" imenud ka talulapsed -
        sellest siis rahvapärased nimed imikas ja mesilill, magusast nektarist
        saavad mett mesinikud. Kopsurohu seemneid levitavad sipelgad. Seemnete
        küljes on magus tilgake, mis meelitab sipelgaid neid laiali tassima.</font></p>
    <p><font face="Arial" size="2">Iseloomulikest kopsurohu tunnustest rääkides
        tuleb rõhutada taime karedakarvasust - sellised on kõik kareleheliste
        sugukonda kuuluvad taimed: lõosilmad, varemerohud, ussikeel ja nii
        edasi. Kopsurohu noored lehed nii väga karedad ei ole ja neist võib
        valmistada vitamiinirohke salati. </font></p>
    <font face="Arial" size="2"><br>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="hkopsur2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
