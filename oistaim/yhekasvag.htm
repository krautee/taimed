<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>üheksavägine - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/yhekvagi.jpg" align="right" border="1" hspace="6" vspace="6" width="200"
height="270"></b> <strong>Üheksavägine</strong><br>
</font><font color="#005300" size="3" face="Arial"><em><strong>(Verbascum thapsus)</strong></em><br>
üheksaväeline, hunditubak, sajamehevõim, üheksamaõied</font></p>

<font FACE="Arial" SIZE="2">
<p>Üheksavägine on tuntud ravimtaim. “Vägine” on ta seepärast, et tal on
võimas vägi paljude haiguste vastu. Eriline vägi pidi tal olema aga
igasuguste üleloomulikest jõududest tulnud hädade vastu. Ta aitas kõrvaldada
tagajärgi, mis tekkisid nõidusest, pahast silmast, kurjast sõnast jne.
Ravimtaimede nimekirjas on meie kahest vägiheinast just üheksavägine. Teine
meie looduslik liik – <a href="mvhein.htm">must vägihein</a> – seda ei ole. Üheksavägist
on tarvitatud peamiselt köha ja hingamisteede põletike, ka neeru- ja põiehaiguste
korral. Huvitava rohu saab värskeid lehti pudruks hõõrudes. Sellega saab
ravida haavu ja ohatisi, samuti haudunud varbavahesid. Samal eesmärgil võib
peale määrida ka lehtedest tehtud teed. Vanarahvas teab mõnel pool rääkida,
et üheksavägine aitab “üheksma haiguse vastu”. Teisalt öeldakse: &quot;üleüheksa
(üheksavägine) aitab üheksakümmend üheksma haiguse vastu – sajas on surm,
aga selle <img src="images/yhekvagi1.jpg" align="left" border="1"
hspace="6" vspace="6" width="200" height="270"> vastu ei aita enam&quot;. Üheksa ei ole aga kõikjal tekkinud üldse
sellest, et see taim rohkete haiguste vastu aitas. Nimelt arvati paljudes
kohtades ka, et rohu mõju on suurem siis, kui selles on üheksa eri taime sees.
Viimasest ka paljud üheksaga seotud taimenimed.</p>
<p>Niipalju siis üheksavägise nimedest ja tuntud raviomadustest. Kuid oma
erilise välimuse tõttu saab teda kasutada ilutaimena. Üheksavägine on
kaheaastane taim. Esimesel aastal kasvab vaid tihedalt hallide karvadega kaetud
lehekodarik, nagu kaunis sametine riie. Väikese rühmana istutatuna jääb
neist väga kaunis mulje. Teisel aastal tõuseb aga lehekodariku keskelt taeva
poole kõrge tihedalt lehtedega kaetud vars, mille ülemises osas on rohked
kollased õied. Eelkõige nende õite kroonlehti just ravimiks kogutaksegi.
Seejuures peab jälgima, et neid ei muljutaks, sest muidu lähevad nad pruuniks ja
muutuvad kõlbmatuks. Õied lisavad teisel aastal väärtust ilupeenral juurde
ja saamegi tänuväärse ilutaime. Üheksavägine võib isegi metsistuda, sest
igal aastal külvab ta enda ümber lugematul arvul väikseid seemneid.</p>
<p>Lõpetuseks kordame siis veel üle üheksavägise määramise põhitunnused:
vars on tihedalt kaetud ülespoole suunatud liibuvate lehtedega ja kogu taim on
tihedalt hallikate valkjate karvadega.</p>
</font>
<div align="center"><center>

<table border="1" cellspacing="1">
  <tr>
    <td><a href="yhekasvag2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
