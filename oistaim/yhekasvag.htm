<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>üheksavägine - liigikirjeldus</title>
  </head>
  <body alink="#005300" vlink="#005300" link="#005300" bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/yhekvagi.jpg"
            align="right" hspace="6" height="270" width="200" vspace="6" border="1"></b>
        <strong>Üheksavägine</strong><br>
      </font><font face="Arial" size="3" color="#005300"><em><strong>(Verbascum
            thapsus)</strong></em><br>
        üheksaväeline, hunditubak, sajamehevõim, üheksamaõied</font></p>
    <font face="Arial" size="2">
      <p>Üheksavägine on tuntud ravimtaim. “Vägine” on ta seepärast, et tal on
        võimas vägi paljude haiguste vastu. Eriline vägi pidi tal olema aga
        igasuguste üleloomulikest jõududest tulnud hädade vastu. Ta aitas
        kõrvaldada
        tagajärgi, mis tekkisid nõidusest, pahast silmast, kurjast sõnast jne.
        Ravimtaimede nimekirjas on meie kahest vägiheinast just üheksavägine.
        Teine
        meie looduslik liik – <a href="mvhein.htm">must vägihein</a> – seda ei
        ole.</p>
      <p>Üheksavägist
        on tarvitatud peamiselt köha ja hingamisteede põletike, ka neeru- ja
        põiehaiguste
        korral. Huvitava rohu saab värskeid lehti pudruks hõõrudes. Sellega saab
        ravida haavu ja ohatisi, samuti haudunud varbavahesid. Samal eesmärgil
        võib
        peale määrida ka lehtedest tehtud teed. Vanarahvas teab mõnel pool
        rääkida,
        et üheksavägine aitab “üheksma haiguse vastu”. Teisalt öeldakse:
        "üleüheksa
        (üheksavägine) aitab üheksakümmend üheksma haiguse vastu – sajas on
        surm,
        aga selle <img src="images/yhekvagi1.jpg" align="left" hspace="6" height="270"
          width="200" vspace="6" border="1"> vastu ei aita enam". Üheksa ei ole
        aga kõikjal tekkinud üldse
        sellest, et see taim rohkete haiguste vastu aitas. Nimelt arvati
        paljudes
        kohtades ka, et rohu mõju on suurem siis, kui selles on üheksa eri taime
        sees.
        Viimasest ka paljud üheksaga seotud taimenimed.</p>
      <p>Erilise välimuse tõttu kasvatatakse üheksavägist ilutaimena.
        Üheksavägine on kaheaastane taim. Esimesel aastal kasvab vaid tihedalt
        hallide karvadega kaetud sametine lehekodarik. Teisel aastal tõuseb
        lehekodariku keskelt taeva poole kõrge tihedalt lehtedega kaetud vars,
        mille ülemises osas on rohked kollased õied. Eelkõige õite kroonlehti
        ravimiks kogutaksegi. Seejuures peab jälgima, et neid ei muljutaks, sest
        muidu lähevad need pruuniks ja muutuvad kõlbmatuks. Üheksavägine võib
        lillepeenras metsistuda, sest viljade, kuparde, valmides külvab ta enda
        ümber lugematul arvul väikesi seemneid.</p>
      <p>Lõpetuseks kordame üle üheksavägise määramise põhitunnused: kollase
        õisikuga võimas taim võib olla kuni paar meetrit kõrge, varrel on
        tihedalt ülespoole hoidvaid lehti ja kogu taim on tihedalt kaetud
        hallikate karvadega. Kui mõni põline linlane üheksavägist kunagi näinud
        ei ole, aga tahaks, siis ei pea ta põlismetsa minema - üheksavägine on
        enam-vähem prahipaiga ja jäätmaa taim ja sedasorti kasvukohti leiab
        linna tööstusmaastikus alati.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="yhekasvag2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
