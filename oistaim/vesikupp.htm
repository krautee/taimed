<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kollane vesikupp - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><img src="images/vesikupp.jpg" hspace="6" vspace="6" align="right"
border="1" width="270" height="200"><font color="#005300" size="4" face="Arial"><b> </b><strong>Kollane
vesikupp</strong><br>
</font><font color="#005300" size="3" face="Arial"><em><strong>(Nuphar lutea)</strong></em><br>
jõekupp, jõenupp, jõepudel, jõeroos, kollane veeroos, lõmmeleht</font></p>

<font FACE="Arial" SIZE="2">
<p>Kollane vesikupp kasvab sageli koos <a href="vvesiroos.htm">vesiroosidega</a>.
Lehed paistavad neil esmapilgul olevat väga sarnased, vesikupu õied on aga
kollased ja väiksemad kui vesiroosi valged õied. Siiski on ta ilus veetaim ja
sobib samuti nagu vesirooski tiikidesse ilutaimeks. Teda saab paljundada risoomitükkidega. Need tuleb järve põhjast kätte saada ja uues veekogus põhja
kinnitada. Kollase vesikupu lehed on sageli isegi ilusamad kui vesiroosi omad.
Nimelt ei kahjusta neid nii paljud putukad kui vesiroosi lehti.</p>
<p>Kui vesiroos ja vesikupp õitsevad, siis pole neil kahel raske vahet teha. Et aga vesiroosil ja vesikupul enne õitsemist
vahet teha, peab neile lähedale minema ja oma sõrmega katsuma. Nimelt on neil
kaks head tunnust, mille järgi saab neid eksimatult eristada. Esiteks võib
katsuda leherootsu ujuva lehelaba alusel. Vesiroosil on see täiesti ümmargune,
vesikupul aga veidi nurgeline. Teiseks tuleb suur leht tagurpidi pöörata ja
vaadata selgelt väljajoonistunud leheroodusid. Vesikupul on need üksteisele küllaltki
lähedal, kuid ei puutu kunagi kokku ja jooksevad sirgelt leheservani välja.
Vesiroos leherood seevastu on küll üksteisest kaugemal, kuid harunevad
rohkesti ja enne leheserva kaarduvad lehe aluse suunas ja saavad peaaegu teiste
roodudega kokku. Lahe alaküljel võib mõnikord vaadata veel kolmandatki
eristamistunnust. Valge vesiroosi lehe alumine pind on valkjasroheline või
lillakas, vesikupu oma aga kollakasroheline.</p>
<p>Kui vesiroos ja vesikupp on ära õitsenud, siis vesikupu viljal on täkikesed
vaid alumises osas, vesiroosil igal pool. Vesikupu viljades on arvukalt õhuruumidega
täidetud seemneid. Need õhuruumid suurendavad seemnete ujuvust ja nii saavad
need vee abil levida uutesse elupaikadesse. Kuid suurem osa seemnetest ei jõuagi
oma eesmärgini. Ligi pool seemnetest on väärtuslik toitaine – tärklis.
Nii satuvadki seemned arvukatele veelindudele toiduks.</p>
<p>Toiduks kõlbavad ka vesikupu jämedad lihakad risoomid. Neid söövad nii
vees elavad vesirotid, koprad, saarmad ja nutriad, kui maismaal elavad metssead,
põdrad ja isegi karud. Maismaaloomad söövad peamiselt veekogu kaldale uhutud
risoome. Inimesele on vesikupp värskelt mürgine, kuid kuivatatult või
soolvees keedetult võib teda edukalt tarbida nagu maitsvat köögivilja.</p>
</font>
<div align="center"><center>

<table border="1" cellspacing="1">
  <tr>
    <td><a href="vesikupp2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
