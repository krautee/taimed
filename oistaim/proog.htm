<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>pilliroog - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/pilliroog.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005300">
        <strong>Pilliroog</strong><br>
      </font><font face="Arial" size="3" color="#005300"><em><strong>(Phragmites
            australis)</strong></em><br>
        roog, kõrkmed, merihain, vesiroog, sonn</font></p>
    <font face="Arial" size="2">
      <p>Pilliroog on meie suurim kõrreline. Kui vääntaimed välja arvata, siis
        võib
        teda isegi kõrgeimaks rohttaimeks pidada. Tavaliselt on suured
        pilliroopadrikud
        paari-kolme meetri kõrgused, kuid võib leida ka neljameetriseid “latte”.
        Sellistest hiiglastest võib lausa maju ehitada. Näiteks Aasias seda
        isegi
        tehakse. Pilliroost rajatakse väikseid kergeid ehitisi, samuti tehakse
        neist
        majapidamises tarvilikke tööriistu ja nõusid.</p>
      <p>Pilliroog on kosmopoliitne liik, mis tähendab, et ta on levinud peaaegu
        kogu maailmas. Erinevates maailma piirkondades on talle erinevaid
        kasutusviise leitud. Eestlasedki on pilliroogu kasutanud. Maju meil
        pilliroost tehtud pole. Muu hulgas arvatavasti seepärast, et paremat
        ehitusmaterjali, puitu, on piisavalt. Eestis on juba sajandeid
        valmistanud pilliroost katuseid, mis on nii lumele kui vihmale väga
        vastupidavad. Pilliroost on tehtud mitmesuguseid matte küll majade
        soojustuseks, aknavarjuks või vankrikatteks. Matte ja linikuid on tehtud
        ka ruumide kaunistamiseks. Pillimeistrid on pilliroo õõnsatest
        sõlmevahedest meisterdanud roopille, ka torupilli pulgad on sageli
        pilliroost tehtud. Pilliroog
        on tooraineks isegi tööstusele. Temast valmistatakse paberit ja
        ehitusplaate.</p>
      <p><img src="images/pilliroog1.jpg" hspace="6" height="200" width="270" vspace="6"
          border="1" align="left">Pilliroo tugevate sõlmedega, suvel
        hallikasrohelised, hiljem õlgkollased kõrged varred tunneb kergesti ära.
        Ka pilliroo õisik on võimsam kui ühelgi teisel meie kõrrelisel. Pilliroo
        õisik on tihe ja mitmekümne sentimeetri pikkune. Sellised vägevad
        õisikud sobivad tuppa vaasi tuua. Seejuures peab arvestama, et
        talvepoole võivad need valgeid totusid ajama hakata. Seda teevad
        pilliroo õied ka looduses. Totud on tuule abil laiali lendavad pähikud
        ja selle osad. Valminud teriseid on nende hulgas harva, sest pilliroog
        paljuneb Eesti oludes eelkõige vegetatiivselt.</p>
      <p>Vegetatiivseks paljunemiseks on pillirool maa sees pikk, sageli mitme
        meetri pikkune ja mitme sentimeetri jämedune risoom, mis võib
        sõlmekohtadel juurduda ja kasvatada uue maapealse võsu. Selline
        paljunemisviis on väga edukas ja nii näemegi veekogude kallastel sageli
        väga suuri tihnikuid. Suurtes merelahtedes võib pilliroog peaaegu ainsa
        taimena kasvada nii suurel alal kui silm haarama ulatub. Eesti suurimad
        pillirooväljad on Kasari jõe suudmes Matsalu rahvuspargis. Suurte
        roostikega on seotud paljud linnuliigid, näiteks hüübid ja
        roo-loorkullid. Pilliroogu kasutavad pesa ehitamisel ka näiteks koprad
        ja ondatrad.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="proog2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
