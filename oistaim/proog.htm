<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>pilliroog - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/pilliroog.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"> <strong>Pilliroog</strong><br>
</font><font color="#005300" size="3" face="Arial"><em><strong>(Phragmites australis)</strong></em><br>
roog, kõrkmed, merihain, vesiroog, sonn</font></p>

<font FACE="Arial" SIZE="2">
<p>Pilliroog on meie suurim kõrreline. Kui vääntaimed välja arvata, siis võib
teda isegi kõrgeimaks rohttaimeks pidada. Tavaliselt on suured pilliroopadrikud
paari-kolme meetri kõrgused, kuid võib leida ka neljameetriseid “latte”.
Sellistest hiiglastest võib lausa maju ehitada. Näiteks Aasias seda isegi
tehakse. Pilliroost rajatakse väikseid kergeid ehitisi, samuti tehakse neist
majapidamises tarvilikke tööriistu ja nõusid.</p>
<p>Pilliroog on levinud peaaegu kogu maailmas ja nii on tal ka palju huvitavaid
kasutusalasid. Eestlasedki on teda ehitusmaterjalina kasutanud. Maju meie maal
pilliroost siiski tehtud pole, sest meil on suhteliselt külm kliima ja
pilliroomaja jääks nõrgaks. Samuti on meil piisavalt paremat ehitusmaterjali
-
puitu. Meie ehitusmeistrid on aga juba sajandeid valmistanud pilliroost
katuseid, mis peavad kaua vastu nii lumele kui vihmale. Pilliroost on tehtud
mitmesuguseid matte küll majade soojustuseks, aknavarjuks või vankrikatteks.
Matte ja linikuid on tehtud ka ruumide kaunistamiseks. Pilliroomattide külge on
hea põimida ilusaid lilli või rahvalikke tärne ja nii saame kauni seinavaiba.
Pillimeistrid on pilliroo õõnsatest sõlmevahedest teinud ilusaid
“roopille”, kuid ka torupilli pulgad on sageli pilliroost tehtud. Pilliroog
on tooraineks isegi tööstusele. Temast valmistatakse paberit ja ehitusplaate.</p>
<p><img src="images/pilliroog1.jpg" align="left" border="1" hspace="6" vspace="6"
width="270" height="200">Pilliroo äratundmist pole ilmselt vaja eriliselt õpetada.
Tema suur kasv ja tugevate sõlmedega suvel hallikasrohelised, hiljem aga õlgkollased
varred on nii iseloomulikud. Võimsam kui ühelgi teisel meie kõrrelisel, on ka
pilliroo õisik. Ta on väga tihe ja mitmekümne sentimeetri pikkune.
Loomulikult sobivad sellised vägevad õisikud ka tuppa vaasi. Seejuures peab
aga arvestama, et talvepoole võivad nad valgeid totusid ajama hakata. Seda
teevad pillirooõied ka looduses. Tegelikult on need totud tuule abil laiali
lendavad pähikute libled. Valminud teriseid on nende hulgas harva, sest
pilliroog paljuneb eelkõige vegetatiivsel teel. Selleks on tal maa sees pikk
sageli mitme meetri pikkune ja mitme sentimeetri jämedune risoom, mis võib sõlmekohtadel
juurduda ja kasvatada uue maapealse võsu. Selline paljunemisviis on väga
edukas ja nii näemegi veekogude kallastel sageli väga suuri pillirootihnikuid.
Suurtes merelahtedes võib pilliroog peaaegu ainsa taimena kasvada nii suurel alal kui meie silm haarata suudab. Eesti suurimad pillirooväljad on Matsalu
lahes, kus asub looduskaitseala. Roostikus elavad väga paljud linnuliigid, kuid
pilliroogu kasutavad pesa ehitamisel ka näiteks koprad ja ondatrad.</p>
<p>Ehkki pilliroogu tavaliselt tuntakse, võib ta vahel segi minna päiderooga,
eriti kui neil taimedel pole veel õisikuid ilmunud. Seepärast olgu lõpetuseks
öeldud ka pilliroo määramistunnus, mis on näha juba esimeste lehtede juures.
See on karvaring lehelaba alusel. Päiderool ja teistel suurt kasvu kõrrelistel
on sama koha peal kilejas keeleke, pillirool aga pikkadest jäikadest karvadest
ring.</p>
</font>
<div align="center"><center>

<table border="1" cellspacing="1">
  <tr>
    <td><a href="proog2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
