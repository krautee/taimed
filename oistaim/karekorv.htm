<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kare kõrvik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/kare-korvik.jpg" hspace="6" height="270"
        width="200" vspace="6" border="1" align="right"><font face="Arial" size="4"
        color="#005500"><b> </b><strong>Kare
          kõrvik</strong><br>
      </font><font face="Arial" size="3" color="#005500"><em><strong>(Galeopsis
            tetrahit)</strong></em><br>
        tiass, tigane, mesi-lilled, põldkõrvitsad, kirju nõges</font></p>
    <p><font face="Arial" size="2">Kare kõrvik on kõrvikutest kõige tavalisem,
        kuid haruldane pole ka ükski teine meil esinevatest liikidest. Karedat
        kõrvikut
        iseloomustavad väga karvased varred ja väikesed lillakaspunased õied.
        Temaga
        väga sarnane on pügaldunud kõrvik, kelle õiekrooni alumise huule
        keskmine hõlm
        on selge sisselõikega ning oma laiusest tunduvalt pikem. Karedal
        kõrvikul on
        viimatimainitust ka enamasti teistsugused kasvukohad. Nimelt on tema
        siiski eelkõige
        põldude ja aedade umbrohi, kes vahel levib põllult metsaserva või idaneb
        ka
        niidul, kuid pügaldunud kõrvik kasvab peamiselt mererandadel. Vahel
        võivad
        need kaks liiki aga kasvada ka koos, nii et siis peab teadma nende õite
        erinevust.</font></p>
    <font face="Arial" size="2">
      <p>Peale nende kahe on Eestis veel kaks tavalisemat kõrvikuliiki. Neist
        üks on
        ilusate kollase ja lilla kirjude suurte õitega kirju kõrvik, kes oma ilu
        poolest sobiks lausa aiapeenrale, kui ta poleks umbrohi. Teine aga
        karedale kõrvikule
        sarnaste õitega, kuid pehmekarvaste vartega ahtalehine kõrvik.</p>
      <p>Karedatele vartele viitab ka enamik kareda kõrviku rahvasuus levinud
        nimesid.
        Isegi “kõrvik” ei tulene mitte seosest kõrvadega vaid sõnast kõrvetama.
        Huvitav on ka nimi põldkõrvits, mis on tekkinud jälle ilmselt karedatest
        vartest, on ju ka kõrvitsa varred karedad. Kõrvitsa viljadega ei ole
        kõrvikutel
        siiski midagi pistmist. Ka
        nimetus
        kirju nõges tuleb sellest, et taim torgib ja kõrvetab
        nagu nõges, ainult õied on erksavärvilised. Kui nüüd on juba nii palju
        kõrvetamisest
        räägitud, siis peaks üle ütlema, et tegelikult ei kõrveta kare kõrvik
        üldse.
        Luubiga vaadates näeme vaid tavalisi torkivaid harjaseid, mingeid
        kõrvekarvu
        sel taimel pole. Niisiis kõrvikud pigem torgivad, aga ei kõrveta.</p>
      <p>Kare kõrvik on tüütu umbrohi eelkõige kartuli- ja rukkipõldudel. Temast
        vabanemiseks ei tohi lasta seemnetel valmida, sest kõrvikud on
        üheaastased ja
        uued taimed uuel aastal saavad kasvada vaid seemnetest. Kui te ei taha
        loodust
        rikkuvaid mürkkemikaale kasutada, siis peaks arvestama sellega, et
        kõrvikutaimede
        sajad seemned valmivad juba alates juulikuust. Seega on juuni lõpp ja
        juuli algus
        viimane aeg kõrvikute väljakitkumiseks.</p>
      <p>Ka sellest taimest on inimesed veidi kasu saanud. Kõigepealt
        valmistavad mesilased tema nektarist mett. Kuid seemnetest on pressitud
        õli,
        mida saab mitmel otstarbel, ainult mitte toiduks tarvitada. Peab teadma,
        et kõrvikud
        on veidi mürgised ja suhu ei maksa neid pista. Mürgisuse tõttu võivad
        nad hädasid
        põhjustada isegi hobustele.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="karekorv2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
