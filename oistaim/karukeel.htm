<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>karukeel - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/karukeel.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500">
        <strong>Harilik karukeel</strong><br>
      </font><font face="Arial" size="3" color="#005500"><em><strong>(Anchusa
            arvensis)</strong></em><br>
        kahro ohtja, põld-imikas, setukõlin, veikene härjakeel</font></p>
    <p><font face="Arial" size="2">Karukeel on
        lähedalt
        sugulane
      </font><font face="Arial" size="2"><a href="imikas.htm" style="color: #005500">imikale</a></font><font
        face="Arial" size="2">. Pikka aega on nad olnud vaid sugukonnakaaslased,
        kuid nüüd
        on botaanikud paigutanud karukeele
        ja
        imika tagasi ühte perekonda,<i> Anchusa</i>. Loomulikult
        pole aga mingit vajadust muuta seda taime nii hästi iseloomustavat
        eestikeelset
        nime. Algajal taimesõbral tasub alati meeles pidada, et taimede
        eestikeelsete nimede põhjal ei saa tingimata otsustada taimede kuulumise
        üle ühte või teise perekonda. Küll aga ladinakeelse, teadusliku nime
        järgi, mis koosneb alati kahest sõnast, millest esimene on perekonna-,
        teine eesnimi.</font></p>
    <p><font face="Arial" size="2">Karukeel on “karvane nagu karu keel” ja sealt
        ka tema eestikeelne nimi. Rahvapärane nimi kahro ohtja on seotud
        torkivate ohakate ehk ohtjatega. Viimane viitab sellele, et taim on
        lausa torkivalt kare. Karukeel on palju torkivam kui perekonnakaaslane
        imikas. Nii karukeele varred kui lehed on kaetud tugevate valkjate
        harali karvadega. Karvad on arvatavasti taimtoiduliste loomade
        peletamiseks ja nii õnnestub karukeelel pääseda ärasöömisest. Mitte
        alati, näiteks inimene tõmbab karukeele kui üheaastase umbrohu kerge
        vaevaga peenrast välja ja võib noori hapuka maitsega lehti ka salatina
        tarvitada.</font></p>
    <font face="Arial" size="2">
      <p>Tugev karvasus ja karedus ei ole karukeele ainus erinevus imikast.
        Karukeel on väike üheaastane taim, imikas suurem ja mitmeaastane.
        Karukeele õied on väikesed ja taevassinised, imikal suuremad ja
        tumelillad. Nagu väiksema õisiku ja õite järgi arvata võib, ei ole
        karukeel võrreldes imikaga ka kuigi hea meetaim. Nii ongi: nektarit
        putkad küll saavad, kuid kogusaak ühelt taimelt on tagasihoidlik.</p>
      <p>Karukeel kasvab eelkõige kuivematel liivastel põldudel, sagedamini
        Lõuna- ja Kesk-Eestis, kus muld ei ole liiga lubjarikas. Suve lõpul
        külvab ta oma seemned maha, et järgmisel aastal uuesti tärgata.
        Põllukultuuride seemnetega koos võib karukeel levida uutesse
        kasvukohtadesse, ühel taimel võib valmida mitusada kuni tuhandeid
        seemneid. Karukeel kuulub nähtavasti sellise strateegiaga taimede hulka,
        keda inimesed tavatsevad umbrohtudeks nimetada.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="karukeel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
