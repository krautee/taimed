<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>karukeel - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/karukeel.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"> <strong>Karukeel</strong><br>
</font><font color="#005500" size="3" face="Arial"><em><strong>(Anchusa arvensis)</strong></em><br>
kahro ohtja, põld-imikas, setukõlin, veikene härjakeel</font></p>

<p><font size="2" face="Arial">Karukeel on
lähedalt
sugulane
</font><font size="2" face="Arial"><a href="imikas.htm" style="color: #005500">imikale</a></font><font size="2" face="Arial">. Pikka aega on nad olnud vaid sugukonnakaaslased, kuid nüüd
on botaanikud paigutanud karukeele
ja
imika tagasi ühte perekonda. Loomulikult
pole aga mingit vajadust muuta seda taime nii hästi iseloomustavat eestikeelset
nime. Karukeel on “karvane nagu karu keel”, sellest tema nimi tulnud ongi.
Teine nimi on tal seotud torkivate ohakate ehk ohtjatega (kahro ohtja). Viimane
viitab sellele, et see taim on lausa torkivalt kare. Kõik eelpool nimedest
tuletatu peab paika ka taime ennast kohates. Karukeel on palju torkivam kui tema
lähedane liik imikas. Nii karukeele varred kui ka kõik lehed on kaetud tugevate
valkjate
harali
seisvate karvadega. Need karvad on taimtoiduliste loomade
peletamiseks. Sageli õnnestub karukeelel nii ka pääseda ärasöömisest. Kuid
mitte alati, sest inimene võib olla selline kaval, et teeb taimele otsa peale
juba tema varases nooruses. Noorelt kõlbavad karukeele lehed veidi hapuka
salatina
söögiks.</p>

<p>Tugevam karvasus ei ole karukeele ainus erinevus imikast. Karukeel on väikene
üheaastane taim, imikas suurem ja mitmeaastane. Karukeele õied on
taevassinised, mitte aga tumelillad. Samuti on nad oma mõõtmetelt peaaegu kaks
korda väiksemad, muidu kuju poolest on need sarnased imika omadele. Ka
karukeele õied on koondunud varre tippu õisikuks, kuid tema õisik on palju väiksem
kui imikal. Kui me kõik loetletu kokku paneme ja võrdleme imika vastavate näitajatega,
siis on selge, et karukeel ei saa olla kuigi hea meetaim. Nii see ongi: nektarit
putkad küll saavad, kuid kogusaak ühelt taimelt jääb üpris
tagasihoidlikuks.</p>
<p>Nii et karukeelest pole küll kellelegi eriti suurt kasu. Inimesele on temast
pigem kahju. Kui imikat võib kasvatada veel ilutaimena ja meie kultuurpõldudele
ta eriti ei tüki, siis karukeel on ehtne umbrohi. Ta kasvab eelkõige
kuivematel liivastel põldudel, sagedamini Lõuna- ja Kesk-Eestis, kus ei ole
muld liiga lubjarikas. Suve lõpul külvab ta oma seemned maha, et järgmisel
aastal taas uuesti alustada. Niimoodi seemnetega võib aga karukeel
kultuurtaimede seemnete hulgas levida ka uutele maadele. Ilust rääkides ei saa
aga öelda, et karukeel ebameeldiva välimusega oleks, kuid väikesed õied ja väheseõielised
õisikud tõmbavad kriipsu peale tema ilutaimena kasvatamisele. Seega on ja jääb
karukeel ikkagi umbrohuks.</p>
</font>
<div align="center"><center>

<table border="1" cellspacing="1">
  <tr>
    <td><a href="karukeel2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
