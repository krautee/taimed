<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hall kogelejarohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/hall-kogel.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><b>
        </b><strong>Hall
          kogelejarohi</strong><br>
      </font><font face="Arial" size="3" color="#005500"><em><strong>(Berteroa
            incana)</strong></em><br>
        hullutõberohi, nurmelill</font></p>
    <p><font face="Arial" size="2">Kust kogelejarohi on oma huvitava nime
        saanud,
        pole täpselt teada. Igal juhul pole kuskil kirjas, et seda taime oleks
        kasutatud kogelemise raviks. Eesti keelde on nimi kogelejarohi tulnud
        vene
        keelest. Mispärast aga tema liiginimi on hall, see on küll üpris selge
        igaühele,
        kes kogelejarohtu korra näeb. Terve taim on hallikat värvi, mis tuleneb
        teda
        katvatest karvadest. Peaaegu kõikidel kogelejarohu osadel esineb
        huvitavaid tähekujuliselt
        harunenud karvu, lisaks leidub mõnel pool ka tavalisi pikki sirgeid
        karvu. Tähtkarvade
        ilust osa saamiseks tuleb püüda õrnalt nõelaotsaga kraapida näiteks
        kogelejarohu lehepinda. Saadud karvamass tuleb aga asetada mikroskoobi
        alusklaasile veetilga sisse, selle peale aga katteklaas. Alles
        mikroskoobis
        vaadatuna muutuvad kaunid tähtkarvad korralikult nähtavateks. Vaatama
        peaks
        siiski ühega väiksematest suurendustest, sobib näiteks 60-kordne.</font></p>
    <font face="Arial" size="2">
      <p>Üldkujult on kogelejarohi sale ja ehkki ta on harunenud, on harud
        suunatud terava nurga all üles. Taimel on nii varrelehed kui väike
        leherosett maapinnal. Viimane kuivab juba suve keskel. Lehed on kõik
        enam-vähem sarnased, kitsad ja kinnituvad varrele vahelduvalt. Õitsema
        hakkab kogelejarohi juba hiliskevadel. Väikesed valged õied on koondunud
        kobarasse varre tipul. Kobar keerdub tasapisi lahti ja muutub õitsemise
        ajal pikemaks. Kobara pikenenud osal valmivad kogelejarohu omapärased
        viljad, kõdrakesed. Pane tähele, et kõdrake ei ole hellitusnimi sõnast
        kõder vaid täpne botaaniline termin. Ühtedel liikidel on kõdrad, teistel
        kõdrakesed. Mis neil vahet on? Uuri ise järele!</p>
      <p>Kuna rahvapäraseid nimesid on kogelejarohul vähe, aga taim on
        tänapäeval kõikjal Eestis tavaline, võib kahtlustada, et varem oli ta
        haruldasem. Nii ongi. Tegelikult on kogelejarohi Eestis võõrliik ja
        meile sisse toodud alles mõne sajandi eest. Eriti laialdaselt hakkas ta
        levima möödunud sajandil seoses sobivate elupaikade, teeservade ja
        jäätmaade arvukuse suurenemisega. Kogelejarohu lehed on vitamiin C
        rikkad ja seemned sisaldavad õli. Muideks, nagu paljudel teistel
        ristõielistel. Kuna teistel ristõielistel on õli- ja vitamiinirikkus
        veel suurem, siis ei ole kogelejarohtu põllukultuurina kasvatama
        hakatud. Tõsi, Kaukaasias on teda mõnel pool kasvatatud meetaimena.
        Peamiselt tuleb aga
        kogelejarohtu vaadelda ikkagi kui umbrohtu. Ütleme aga, et ta on ilus
        umbrohi,
        kes ei tekita tavaliselt põlluharijale olulist tüli.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kogeleja2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
