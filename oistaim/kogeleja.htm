<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>hall kogelejarohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/hall-kogel.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"><b> </b><strong>Hall
kogelejarohi</strong><br>
</font><font color="#005500" size="3" face="Arial"><em><strong>(Berteroa incana)</strong></em><br>
hullutõberohi, nurmelill</font></p>

<p><font size="2" face="Arial">Kust kogelejarohi on oma huvitava nime saanud,
pole täpselt teada. Igal juhul pole kuskil kirjas, et seda taime oleks
kasutatud kogelemise raviks. Eesti keelde on nimi “kogelejarohi” tulnud vene
keelest. Mispärast aga tema liiginimi on hall, see on küll üpris selge igaühele,
kes kogelejarohtu korra näeb. Terve taim on hallikat värvi, mis tuleneb teda
katvatest karvadest. Peaaegu kõikidel kogelejarohu osadel esineb huvitavaid tähekujuliselt
harunenud karvu, lisaks leidub mõnel pool ka tavalisi pikki sirgeid karvu. Tähtkarvade
ilust osa saamiseks tuleb püüda õrnalt nõelaotsaga kraapida näiteks
kogelejarohu lehepinda. Saadud karvamass tuleb aga asetada mikroskoobi
alusklaasile veetilga sisse, selle peale aga katteklaas. Alles mikroskoobis
vaadatuna muutuvad kaunid tähtkarvad korralikult nähtavateks. Vaatama peaks
siiski ühega väiksematest suurendustest, sobib näiteks 60-kordne.</p>

<p>Loomulikult ei ole kogelejarohi ainus hallikasroheline taim. Nii peame ka rääkima
tema äratundmisest looduses. Üldkujult on kogelejarohi peenike, sest ehkki ta
on harunenud on tema harud suunatud väga terava nurga all ülespoole. Teiseks
on tal olemas nii varrelehed kui ka väike leherosett maapinnal.
Viimane
kuivab
küll
juba suve keskel. Lehed on muidu kõik enam-vähem sarnased, küllaltki
kitsad ja kinnituvad varrele vahelduvalt. Õitsema hakkab kogelejarohi juba
hiliskevadel. Ta väikesed ja valged õied on koondunud kobarasse varre tipul.
Huvitav on, et see kobar keerdub
tasapisi
lahti ja muutub nii pikemaks.
Lahtikeerdunud kobaraosa jääb sirgeks, kuid õitsev tipuosa on veidi allapoole
kõverdunud. Sirge kobaraosa on tihedalt ääristatud kogelejarohu omapäraste
viljadega, kõdrakestega. Kõdrakesed on lühikesed ovaalsed lapikud viljakesed</p>
<p>Kuidas kogelejarohi inimesega seotud on? Peab ütlema, et ega eriti polegi. Näiteks
tema nime tuntakse üpris harva ka vanade maaelanike hulgas, ehkki ta on tänapäeval
kõikjal väga tavaline taim. Miks on kogelejarohi tänapäeval tavalisem, kui
vanasti? See taim on meile sisse toodud alles mõne sajandi eest ning eriti
laialdaselt hakkas
ta
levima viimasel sajandil seoses sobivate
elupaikade:
teeservade
ja
jäätmaade
levimisega. Kogelejarohu lehed on vitamiin C
rikkad ja seemned sisaldavad ohtralt õli, nagu paljudel teistelgi ristõielistel.
Kuna mõnedel teistel ristõielistel on õli- ja vitamiinirikkus veel suurem,
siis ei ole kogelejarohtu põllukultuurina kasvatama hakatud. Tõsi küll,
Kaukaasias on teda mõnel pool kasvatatud meetaimena. Peamiselt tuleb aga
kogelejarohtu vaadelda ikkagi kui umbrohtu. Ütleme aga, et ta on ilus umbrohi,
kes ei tekita tavaliselt põlluharijale olulist tüli.</p>
</font>
<div align="center"><center>

<table border="1" cellspacing="1">
  <tr>
    <td><a href="kogeleja2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
