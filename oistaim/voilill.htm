<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik võilill - liigikirjaldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/voilill.jpg" align="right" hspace="6" vspace="6"
border="1" width="270" height="200"><font color="#005500" size="4" face="Arial"><b> </b><strong>Harilik
võilill</strong><br>
</font><font color="#005500" size="3" face="Arial"><em><strong>(Taraxacum officinale)</strong></em><br>
piimarohi, piimaohakas, võismalilled, võikann, põrundhaigerohi</font></p>

<font FACE="Arial" SIZE="2">
<p>Võilill on nii tavaline taim, et lähemat tutvustamist ta ei vaja. Kuid
enamik inimesi ilmselt ei tea, et võililleliike on Eestis tublisti üle saja. Kõik
nad tunduvad väga sarnased. Kuna nende kasutamises ja tähtsuses inimese jaoks
pole ka olulist vahet, siis ei ole tavaliselt vajadust nende liikide äratundmiseks.
Suur osa võililleliikidest paigutatakse sageli ühe niinimetatud
kollektiivliigi alla. Selleks ongi harilik võilill, keda me nüüd lähemalt
uurimegi.</p>
<p>Võilille iseloomustavad juurmise kodarikuna asetsevad sulgjalt lõhestunud
lehed, pikk seest õõnes õisikuvarb, jäme sügavale mulda tungiv juur ja
loomulikult kuldkollased suured korvõisikud. Võilille õisikud koosnevad
ainult keelõitest. Kuigi kõik tema keelõied tunduvad esmapilgul väga
sarnastena, on neil tegelikult ka väikesi erinevusi. Nimelt on servmistel õitel
alumisel küljel lillakas vööt. Ka ei ole mitte kõikidel õitel õietolmu:
lihtsalt piisab sellest kui seda on osades õites. Selle tõestuseks piisab nägemisest,
et võilille areneb palju idanemisvõimelisi seemneid. Ühel võilillel võib
olla aastas isegi seitse tuhat seemet. Kuna võililled on putuktolmlejad taimed
ja neid kasvab kõikjal väga palju, siis on nad ka head meetaimed. Võilill on
oma õite järgi saanud ka nime – on ju tema õied võikarva kollased. Samuti
on tuntud laste hulgas arvamus, et võilille õisiku abil saab vaadata, kui
palju keegi võid on söönud. Tuleb vaid õisik teisele lõua alla panna ja
uurida, kui kollane lõuaalune paistab. Võilille noori keelõisi võib
tarvitada ka salatina. Salatina enamlevinud on siiski võilillelehed. Kevadel
esimeste roheliste lehtedena on nad inimestele heaks vitamiiniallikaks. Neis on
nii vitamiini C kui ka vitamiini B. Võilillesalat on ka hea
“verepuhastusvahend”.</p>
<p><img src="images/voilill1.jpg" align="left" border="1" hspace="6" width="270"
height="200" vspace="1">Kui juba jutt inimese tervisele läks, siis kõige
rohkem on ravimina kasutatud võilille juuri. Need aitavad mitmete siseelundite
haiguste vastu, kuid on head ka lihtsalt kõhukinnisuse kõrvaldamiseks ja söögiisu
tõstmiseks. Ravimitööstuses on võilillejuuri kasutatud ravimipillide
valmistamisel. Võilillejuured on mõrud ning praetult on neid tarvitatud kohvi
asemel või kohviga segatult. Kasulikud on ka noored õisikuvarred. Need hoiavad
meist eemal vereringeelundite haigused. Võililleõitest saab valmistada
heamaitselist mett, mis on näiteks neeruhaigetele parem kui tavaline mesi.</p>
<p>Mingil juhul ei saa aga mööda minna võilille piimmahlast. See teeb võilillepärgade
punujate käed kiiresti pruunilaigulisteks ja emad pärast pahandavad, et plekid
ei tule maha. Võilillekorjajatele olgu aga teadmiseks, et kui palju võilille
piimmahla suhu satub, siis võivad tekkida iiveldus, kõhulahtisus, oksendamine
ja isegi südame rütmihäired. Kevadised noored salatina tarvitatavad lehed ei
ole veel mürgised. Võilille piimmahl on väga paljude toimeainetega ja
muuhulgas ka ravim. Näiteks sobib ta mitmetest nahahaigustest vabanemiseks.
Kuid huvitav on veel see, et sellest valgest piimmahlast toodetakse mõnel pool
kautsukit. See on kummi tooraine. Kautsuki tootmiseks isegi kasvatati mõnda
võililleliiki.</p>
<p>Ehkki võilill sisaldab mitmeid mõrusid aineid, söövad enamik kodu- ja ka
metsloomi võililli meelsasti. Võilillelehed võivad olla isegi meelistoiduks,
näiteks küülikutele. Siiski on võib-olla hea teada, et mõnel loomal võib väga
rohke võilillede söömine isegi mürgistuse esile kutsuda. Ei üle ega ümber ei saa aga tõsiasjast, et võilill on
umbrohi. Ta
võib paljuneda nii seemnetega kui ka juuretükikeste abil. Nii on võililledest väga raske lahti saada.</p>
</font>
<div align="center"><center>

<table border="1" cellspacing="1">
  <tr>
    <td><a href="voilill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
