<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik võilill - liigikirjaldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/voilill.jpg" align="right" hspace="6" height="200"
        width="270" vspace="6" border="1"><font face="Arial" size="4" color="#005500"><b>
        </b><strong>Harilik
          võilill</strong><br>
      </font><font face="Arial" size="3" color="#005500"><em><strong>(Taraxacum
            officinale)</strong></em><br>
        piimarohi, piimaohakas, võismalilled, võikann, põrundhaigerohi</font></p>
    <font face="Arial" size="2">
      <p>Enamik inimesi ilmselt ei tea, et võilille liike on Eestis tublisti üle
        saja. Kõik nad tunduvad väga sarnased. Kuna nende liikide kasutamine ja
        tähtsus on inimese jaoks ühesugune, siis ei ole tavaliselt vajadust ka
        nende eristamiseks. Suur osa võilille erinevatest liikidest paigutatakse
        sageli ühe niinimetatud kollektiivliigi alla, harilik võilill. Sedasama
        järgnevas lähemalt uurimegi.</p>
      <p>Võilille iseloomustavad juurmise kodarikuna kasvavad sulgjalt
        lõhestunud lehed, pikk seest õõnes õisikuvarb, jäme sügavale mulda
        tungiv juur ja loomulikult kuldkollased suured korvõisikud. Võilille
        õisikud koosnevad ainult keelõitest. Kuigi kõik keelõied tunduvad
        esmapilgul sarnased, on neil väikesi erinevusi. Nimelt on servmistel
        õitel alumisel küljel lillakas vööt. Ka ei ole kõikidel õitel õietolmu,
        taimele piisab kui seda on osades. Selle tõestuseks on tõsiasi, et
        võilillel areneb palju idanemisvõimelisi seemneid. Ühel võilillel võib
        aastas valmida isegi kuni kümme tuhat seemet.</p>
      <p>Õite järgi on võililled ka nime saanud – on need ju võikarva kollased.
        Laste hulgas on levinud arvamus, et võilille õisiku abil saab vaadata,
        kui palju keegi võid on söönud. Selleks tuleb õisik teisele lõua alla
        panna ja uurida, kui kollane lõuaalune paistab. Võilille noori keelõisi
        võib tarvitada salatina. Salatina enamlevinud on siiski lehed. Kevadel
        esimeste roheliste lehtedena on nad inimestele heaks vitamiiniallikaks.
        Neis on nii&nbsp; C- kui ka B-vitamiini.</p>
      <p><img src="images/voilill1.jpg" align="left" hspace="6" height="200" width="270"
          vspace="1" border="1">Kõige rohkem on ravimina kasutatud võilille
        juuri. Need aitavad mitmete siseelundite haiguste korral, aga on head ka
        kõhukinnisuse vastu ja söögiisu tõstmiseks. Võilille juured on mõrud
        ning praetult on neid tarvitatud kohvi asemel või kohviga segatult.
        Kasulikud on ka noored õisikuvarred. Need hoiavad eemal
        vereringeelundite haigused. Võilille õitest tuleb väärtuslik mesi, mis
        on neeruhaigetele muust meest kasulikum.</p>
      <p>Mööda ei saa minna ka võilille piimmahlast. See teeb pärgade punujate
        käed kiiresti pruunilaiguliseks ja emad pärast pahandavad, et plekid ei
        tule maha. Võilille korjajatele olgu teadmiseks, et kui palju võilille
        piimmahla millegipärast suhu peaks sattuma, võivad tekkida iiveldus,
        kõhulahtisus, oksendamine ja isegi südame rütmihäired. Kevadised noored
        salatina tarvitatavad lehed mürgised ei ole. Võilille piimmahl on väga
        paljude toimeainetega. Näiteks sobib ta mitmetest nahahaigustest
        vabanemiseks. Huvitav on ka see, et valgest piimmahlast toodetakse mõnel
        pool kautsukit, kummi toorainet. Kautsuki tootmiseks on mõnda võilille
        liiki kasvatatud, viimasel on omaette nimi, koksagõss.</p>
      <p>Ehkki võilill sisaldab mitmeid mõrusid aineid, söövad enamik kodu- ja
        metsloomi võililli meelsasti. Võilille lehed on meelistoiduks näiteks
        küülikutele. Siiski on võib-olla hea teada, et mõnel loomal võib väga
        rohke võilillede söömine mürgistuse esile kutsuda. Lõpetuseks, võilille
        võib julgelt ka nende taimede hulka paigutada, kelle kohta umbrohi
        öeldakse. Võilill paljuneb edukalt nii seemnete kui juuretükkide abil.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="voilill2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
