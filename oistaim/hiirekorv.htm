<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>hiirekõrv - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/har-hiirek.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"><strong>Hiirekõrv</strong><br>
</font><font color="#005500" size="3" face="Arial"><em><strong>(Capsella bursa-pastoris)</strong></em><br>
kassi tudarad, luuvaluhein, pisterohi, robbi rohi</font></p>

<p><font size="2" face="Arial">Hiirekõrva pole looduses raske ära tunda. Juba
päris suve algul võime tema kobarataolise õisiku alumises osas näha
kolmnurkseid viljakesi. Kuna nende kolmnurkade terav tipp on suunatud allapoole
ja ülemisest küljest on väike tükike ära lõigatud, siis meenutavadki need
hiire kõrvu. Sellest ongi taim endale eestikeelse nime saanud. Teda on
nimetatud ka rotikõrvaks. Eriti palju nimesid on ta endale saanud aga seoses
oma ravivõimetega.</p>

<p>Juba esimese maailmasõja ajal XX sajandi alguses märgati, et selle taime
tee või tinktuuri abil on naistel palju kergem sünnitada. Hiljem leiti veel
mitmeid teisigi häid omadusi. Hiirekõrv on suurepärane sisemiste verejooksude
peataja, ilmselt meie looduslikest taimedest kõige parem. Nii näiteks peatab
ta nii soole-, emaka- ja kopsuverejooksu, kuid ka lihtsa ja tavalise
ninaverejooksu. Abi on hiirekõrvast ka lahtiste haavade ravitsemisel. Kuid
vanad eestlased on leidnud, et mitmete hädade korral aitab hiirekõrva peale määrimine,
alati ei pea kõike sisse võtma. Temast tehtud
keedist
on määritud
valutavatele lihastele või liigestele, sellega on ravitud tuulerõugetest
tekkinud punnikesi nahal ja ka mõningaid silmahaigusi. Kõige juures peab aga
arvestama, et hiirekõrvast tehtud ravimid on väga kanged ja nende liigsel
tarvitamisel võivad olla soovimatud tagajärjed. Seepärast tohib hiirekõrvateed
juua vaid arsti ettekirjutuste järgi, samuti on lood apteegis müüdavate
hiirekõrvatilkadega. Ohtlik on hiirekõrv juba seetõttu, et tegelikult on see
taim mõnevõrra mürgine. Mõnel juhul on näiteks isegi
lambad hiirekõrva
liigsöömise
tõttu
ära
surnud,
küülikutele on aga hiirekõrv jällegi üheks
meelistoiduks.</p>
<p>Hiirekõrvatee valmistamiseks võetakse supilusikatäis peenestatud ürti ja
valatakse sellele klaas kuuma vett. Olgu siinkohal meenutatud, et ürt on taime
ülemine osa koos õite ja lehtedega. Saadud segul lastakse kümme minutit
seista. Sellist teed võib verejooksu korral juua kuni kaks klaasi päevas.
Jooma peaks hiirekõrvateed tingimata jahutatult. Teadma peab ka seda, et ehkki
tarvitatakse vaid hiirekõrva ülemist osa, siis korjatakse ja kuivatatakse taim
koos juurtega. Hiirekõrvatilkade valmistamiseks võetakse üks osa värsket ürti
kolme osa viina kohta ja lastakse kümme päeva seista. Selline rohi on aga
hoopis kangem ning seda võib sisse võtta vaid väheste tilkadena. Nii valminud
hiirekõrvatinktuur on aga hea kompressidena valulike liigeste ja lihaste
korral.</p>
<p>Hiirekõrva kevadised värsked lehed sobivad supi sisse või salatikaussi.
Supi maitsestamiseks on soovitatud ka õlirikkaid seemneid.</p>
<p>Lõpetuseks olgu aga veel öeldud, et hiirekõrv on tegelikult üks tüütu
umbrohi. Ühel tema taimel võib valmida mitukümmend tuhat seemet ja need säilivad
mullas idanemisvõimelistena kuni kuus aastat.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="hiirekorv2.htm"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
