<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hiirekõrv - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/har-hiirek.jpg" align="right" hspace="6"
        height="270" width="200" vspace="6" border="1"><font face="Arial" size="4"
        color="#005500"><strong>Harilik hiirekõrv</strong><br>
      </font><font face="Arial" size="3" color="#005500"><em><strong>(Capsella
            bursa-pastoris)</strong></em><br>
        kassi tudarad, luuvaluhein, pisterohi, robbi rohi, rotikõrv<br>
      </font></p>
    <p><font face="Arial" size="2">Hiirekõrva pole looduses raske ära tunda.
        Juba päris suve algul võime tema kobarataolise õisiku alumises osas näha
        kolmnurkseid vilju, kõdrakesi. Viljad meenutavadki hiire kõrvu - sellest
        siis taime eestikeelne nimi. Teda on nimetatud ka rotikõrvaks. Eriti
        palju nimesid on ta endale saanud seoses raviomadustega.</font></p>
    <font face="Arial" size="2">
      <p>Juba esimese maailmasõja ajal XX sajandi alguses märgati, et selle
        taime
        tee või tinktuuri abil on naistel palju kergem sünnitada. Hiljem leiti
        veel
        mitmeid teisigi häid omadusi. Hiirekõrv on suurepärane sisemiste
        verejooksude
        peataja, ilmselt meie looduslikest taimedest kõige parem. Nii näiteks
        peatab
        ta nii soole-, emaka- ja kopsuverejooksu, kuid ka lihtsa ja tavalise
        ninaverejooksu. Abi on hiirekõrvast ka lahtiste haavade ravitsemisel.
        Kuid
        vanad eestlased on leidnud, et mitmete hädade korral aitab hiirekõrva
        peale määrimine,
        alati ei pea kõike sisse võtma. Temast tehtud
        keedist
        on määritud
        valutavatele lihastele või liigestele, sellega on ravitud tuulerõugetest
        tekkinud punnikesi nahal ja ka mõningaid silmahaigusi. Kõige juures peab
        aga
        arvestama, et hiirekõrvast tehtud ravimid on väga kanged ja nende
        liigsel
        tarvitamisel võivad olla soovimatud tagajärjed. Seepärast tohib
        hiirekõrvateed
        juua vaid arsti ettekirjutuste järgi, samuti on lood apteegis müüdavate
        hiirekõrvatilkadega. Ohtlik on hiirekõrv juba seetõttu, et tegelikult on
        see
        taim mõnevõrra mürgine. Liigkasutamine või pikaajaline tarvitamine toob
        vare paksenemise ning trombiohu. Mõnel juhul on näiteks isegi
        lambad hiirekõrva
        liigsöömise
        tõttu
        ära
        surnud,
        küülikutele on aga hiirekõrv üheks
        meelistoiduks.</p>
      <p>Hiirekõrvatee valmistamiseks võetakse supilusikatäis peenestatud ürti
        ja
        valatakse sellele klaas kuuma vett. Olgu siinkohal meenutatud, et ürt on
        taime
        ülemine osa koos õite ja lehtedega. Saadud segul lastakse kümme minutit
        seista. Sellist teed võib verejooksu korral juua kuni kaks klaasi
        päevas.
        Jooma peaks hiirekõrvateed tingimata jahutatult. Teadma peab ka seda, et
        ehkki
        tarvitatakse vaid hiirekõrva ülemist osa, siis korjatakse ja
        kuivatatakse taim
        koos juurtega. Hiirekõrvatilkade valmistamiseks võetakse üks osa värsket
        ürti
        kolme osa viina kohta ja lastakse kümme päeva seista. Selline rohi on
        aga
        hoopis kangem ning seda võib sisse võtta vaid väheste tilkadena. Nii
        valminud
        hiirekõrvatinktuur on aga hea kompressidena valulike liigeste ja lihaste
        korral. Hiirekõrva kevadised värsked lehed sobivad supi või salati
        sisse. Supi maitsestamiseks on soovitatud ka õlirikkaid seemneid.</p>
      <p>Olgu lisatud, et seda õige kasulikku taime kasvab peaaegu kõikjal ja
        sageli käitub ta nii, et teda on põhjust umbrohuks nimetada. Ühel taimel
        võib valmida mitukümmend tuhat seemet ja need säilivad mullas
        idanemisvõimelistena kuni kuus aastat.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hiirekorv2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
