<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põldmurakas - liigikirjeldus</title>
  </head>
  <body vlink="#005300" link="#005300" bgcolor="#FFFFFF" background="images/1HTtaust.gif"
    alink="#005300">
    <p align="center"><img src="images/poldmur.jpg" hspace="10" height="270" width="200"
        vspace="10" border="1" align="right"><font face="Arial" size="4" color="#005300"><b>
        </b><strong>Põldmurakas</strong><br>
      </font><font face="Arial" size="3" color="#005300"><em><strong>(Rubus
            caesius)</strong></em><br>
        põldmari, marivars, põldvääne, karumarjad</font></p>
    <font face="Arial" size="2">
      <p>Põldmurakas sarnaneb mõnevõrra <a href="vaarikas.htm">vaarikale</a>.
        Kuid
        erinevalt vaarikast on tema varred tavaliselt maapinnal lamavad.
        Tegelikult võib
        põldmuraka välimus sõltuda suuresti kasvukohast. Nii on tihedas varjukas
        alusmetsas kasvanud põldmurakapõõsad enam-vähem püstised. Varjus
        kasvavatel
        taimedel on palju vähem torkivaid ogasid. Muidu leidub põldmurakal
        ebameeldivaid väikeseid ogakesi nii varrel kui ka leherootsudel.</p>
      <p>Harilikust vaarikast saab põldmurakat kergesti eristada viljade järgi.
        Kui vaarika viljad on punased, siis põldmuraka küpsed viljad on mustad.
        Ei vaarikal ega murakal ei ole viljadeks marjad, vaid paljudest
        viljadest koosnevad koguviljad. Iga üksik “marjatera” on omaette vili.
        Kui vaarika või põldmuraka koguvilja ühte terakest seestpoolt uurida,
        leiab sealt kõva luukestaga seemne. Ehituselt on see samasugune nagu
        ploomi või kirsi “kivi”. Nii nimetatakse vaarikate ja murakate üksikuid
        vilju luuviljadeks, kogu vilja aga koguluuviljaks.</p>
      <p><img src="images/poldmur1.jpg" hspace="6" height="200" width="270" vspace="6"
          border="1" align="left">Põldmarja viljad on suuremad kui hariliku
        vaarika omad
        ja koosnevad ka rohkematest luuviljadest. Kuid siiski on vaarikamarjad
        neist
        palju väärtuslikumad. Esiteks on põldmarja viljade luukesed üpris
        suured. Ja
        teiseks pole viljad ka maitseomadustelt nii head. Samuti on põldmuraka
        mahlakaid vilju raske korjata ilma neid purustamata. Põldmarja viljad on
        veidi
        hapukad. Kuid keedisteks ja moosideks, samuti marmelaadiks, sobivad
        üpris hästi.
        Põldmarja viljadest valmistatakse ka alkohoolseid jooke. Põldmurakas on
        ka hea meetaim. Kuivatatud lehtedest saab teha aromaatset teed.</p>
      <p>Huvitav lugu on ka põldmuraka tekkimise kohta. Nimelt saadud muiste
        kord põlluvaras
        kätte ja tapetud ära. Sooled olla aga jäänud põllunurgale ning neist
        hakanudki see taim kasvama. Põldudel võib tõepoolest sageli põldmurakat
        kohata. Rohkem kasvab teda Eesti lääne- ja põhjaosas, kus on palju talle
        sobivaid lubjarikkaid muldi. Niiskematel paestel põldudel võib
        põldmurakast
        isegi tülikas umbrohi saada.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="poldmur2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
