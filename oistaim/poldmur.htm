<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>põldmurakas - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><img src="images/poldmur.jpg" hspace="10" vspace="10" align="right"
border="1" hspace="10" vspace="10" width="200" height="270"><font color="#005300" size="4"
face="Arial"><b> </b><strong>Põldmurakas</strong><br>
</font><font color="#005300" size="3" face="Arial"><em><strong>(Rubus caesius)</strong></em><br>
põldmari, marivars, põldvääne, karumarjad</font></p>

<font FACE="Arial" SIZE="2">
<p>Põldmurakas sarnaneb mõnevõrra <a href="vaarikas.htm">vaarikale</a>. Kuid
erinevalt vaarikast on tema varred tavaliselt maapinnal lamavad. Tegelikult võib
põldmuraka välimus sõltuda suuresti kasvukohast. Nii on tihedas varjukas
alusmetsas kasvanud põldmurakapõõsad enam-vähem püstised. Varjus kasvavatel
taimedel on palju vähem torkivaid ogasid. Muidu leidub põldmurakal
ebameeldivaid väikeseid ogakesi nii varrel kui ka leherootsudel.</p>
<p>Harilikust vaarikast saab põldmurakat kergesti eristada viljade järgi. Kui
“vaarikamarjad” on punased, siis põldmuraka viljad on hoopis mustad. Sõna
“marjad” sai pandud jutumärkidesse seepärast, et tegelikult ei ole ei
vaarikal ega ka murakal mitte marjad, vaid paljudest viljadest koosnevad
koguviljad. Iga üksik “marjaterake” on tegelikult omaette vili. Kuid isegi
need ei ole veel marjad. Kui te vaarika või põldmuraka koguvilja terakest
seestpoolt uurite, siis leiate sealt ühe kõva luukestaga seemnekese. Oma
ehituselt on see samasugune nagu ploomi või kirsi “kivi”. Nii nimetatakse
ka vaarikate ja murakate üksikuid viljakesi luuviljadeks, kogu “marja” aga
koguluuviljaks.</p>
<p><img src="images/poldmur1.jpg" align="left" border="1" hspace="6" vspace="6"
width="270" height="200">Põldmarja viljad on suuremad kui hariliku vaarika omad
ja koosnevad ka rohkematest luuviljadest. Kuid siiski on vaarikamarjad neist
palju väärtuslikumad. Esiteks on põldmarja viljade luukesed üpris suured. Ja
teiseks pole viljad ka maitseomadustelt nii head. Põldmarja viljad on veidi
hapukad. Kuid keedisteks ja moosideks, samuti marmelaadiks, sobivad üpris hästi.
Põldmarja viljadest valmistatakse ka alkohoolseid jooke. Ja lõpetuseks põldmarja
viljade kõige suurem erinevus hariliku vaarika omadest: need on valminult musta
värvi.</p>
<p>Huvitav lugu on ka põldmuraka tekkimise kohta. Nimelt saadud muiste kord põlluvaras
kätte ja tapetud ära. Sooled olla aga jäänud põllunurgale ning neist
hakanudki see taim kasvama. Põldudel võib tõepoolest sageli põldmurakat
kohata. Rohkem kasvab teda Eesti lääne- ja põhjaosas, kus on palju talle
sobivaid lubjarikkaid muldi. Niiskematel paestel põldudel võib põldmurakast
isegi tülikas umbrohi saada.</p>
</font>
<div align="center"><center>

<table border="1" cellspacing="1">
  <tr>
    <td><a href="poldmur2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
