<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>metstulikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/metstulik.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Metstulikas</strong><br>
      </font><font face="Arial" size="3" color="#005500"><em><strong>(Ranunculus
            cassubicus)</strong></em><br>
        tulelill, arutulikas, hobusekärnalill, varsakabi</font></p>
    <font face="Arial" size="2">
      <p>Metstulikas on nagu tulikas ikka, aga kasvab teistest sagedamini
        metsas. Eeskätt
        võib teda kohata niisketes salumetsades, aga ka metsaservades, niitudel,
        võsastikes,
        parkides ja prahipaikades. Seega ei ole tema tunnuseks üksnes metsas
        kasvamine.
        Ta erineb kõigist meie teistest tulikatest lehtede poolest. Metstulika
        lehed
        jagunevad maapinnalt algavateks rootsuga ja varrele kinnituvateks
        rootsuta
        lehtedeks. Erilised on just need maapinnalt algavad ehk juurmised lehed.</p>
      <p>Metstulika juurmised lehed ei ole lõhestunud kui teistel tulikatel,
        vaid on täiesti
        terved ja omapärase neerja kujuga. Kuid seda lehte võib vaadata ka
        südamekujulisena,
        millel on tömp või päris ümardunud tipp. Neid suuri,
        vahel isegi käelaba mõõtmetest suuremaid lehti pole palju: tavaliselt
        üks või kaks. Ka varrelehed
        on vähe harunenud. Nad on sügavalt kolmeks lõhestunud, nagu
        kolmesõrmeline käelaba.
        Kõik lehed on alt karvased. Kuid botaanikud leiavad metstulikal veel
        kolmandatki liiki lehti. Need on päris tema püstise varre alusel ja
        neist ei
        ole rohkem alles jäänud kui vaid kaks nahkjat lehetuppe – kogu oma laba
        on need
        kaotanud.<font face="Arial" size="2"></font></p>
      <p>Teiste tunnuste poolest on metstulikas nagu tulikas ikka. Mürgine nagu
        teisedki tulikad. Nahale sattunud mahl võib seal kauem seistes
        põhjustada ville, põletusi ja raskesti paranevaid haavu. Suhu ei tohi
        seda tulikat samuti toppida, siis võib saada endale paksu ja kipitava
        suu. Kuldkollased õied on tal veidi suuremad kui mitmetel teistel meie
        tavalistel tulikatel. Nende läbimõõt võib olla kuni kolm sentimeetrit.
        Eks kasva metstulikas ka rammusamal ja niiskemal mullal ning saab
        seetõttu suuremaks kasvada. Ehk on talle suuremat õit vaja ka seepärast,
        et hämaras metsaaluses putukatele paremini nähtav olla.</p>
    </font>
    <p><font face="Arial" size="2">Ka viljad, mille abil metstulikas levib, on
        teistest veidi erinevad. Neil on
        hästi pikk ja peenike nokk. Kuid see on otsast konksjalt kõverdunud.
        Pole
        ilmselt raske arvata, et sellisel viljal on küllaltki hõlbus loomade
        abil
        levida. Pikk konks haagib end visa järjekindlusega kõigi liikuvate
        olendite
        külge ja kui vili lõpuks maha kukub, siis on ta emastaimest juba kaugel.</font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="mtulikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
