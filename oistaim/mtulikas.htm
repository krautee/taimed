<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>metstulikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/metstulik.jpg" width="200" height="270" align="right"
border="1" hspace="6" vspace="6"><font color="#005500" size="4" face="Arial"><strong>Metstulikas</strong><br>
</font><font color="#005500" size="3" face="Arial"><em><strong>(Ranunculus cassubicus)</strong></em><br>
tulelill, arutulikas, hobusekärnalill, varsakabi</font></p>

<font FACE="Arial" SIZE="2">
<p>Metstulikas on nagu tulikas ikka, aga kasvab teistest sagedamini metsas. Eeskätt
võib teda kohata niisketes salumetsades, aga ka metsaservades, niitudel, võsastikes,
parkides ja prahipaikades. Seega ei ole tema tunnuseks üksnes metsas kasvamine.
Ta erineb kõigist meie teistest tulikatest lehtede poolest. Metstulika lehed
jagunevad maapinnalt algavateks rootsuga ja varrele kinnituvateks rootsuta
lehtedeks. Erilised on just need maapinnalt algavad ehk juurmised lehed. Need ei
ole üldse mitte niimoodi lõhestunud kui teistel tulikatel, vaid on täiesti
terved ja omapärase neerja kujuga. Kuid seda lehte võib vaadata ka südamekujulisena,
millel on tömp või päris ümardunud tipp. Neid suuri,
vahel isegi käelaba mõõtmetest suuremaid lehti pole palju: tavaliselt üks või kaks. Ka varrelehed
on vähe harunenud. Nad on sügavalt kolmeks lõhestunud, nagu kolmesõrmeline käelaba.
Kõik lehed on alt karvased. Kuid botaanikud leiavad metstulikal veel
kolmandatki liiki lehti. Need on päris tema püstise varre alusel ja neist ei
ole rohkem alles jäänud kui vaid kaks nahkjat lehetuppe – kogu oma laba on need
kaotanud.</p>
<p>Muud ei ole metstulikas erilist midagi, nagu tavaline tulikas ikka. Mürgine,
nagu teisedki tulikad, kuigi mitte palju. Siiski võib nahale sattunud mahl seal
kauem seistes põhjustada ville, põletusi ja raskesti paranevaid haavu. Suhu ei
tohi seda tulikat samuti toppida, siis võib saada endale paksu ja kipitava suu.
Õied on tal veidi suuremad, kui mitmetel teistel meie tavalistel tulikatel.
Nende läbimõõt võib olla kuni kolm sentimeetrit. Aga eks nad kasva ju
rammusamal ja niiskemal pinnasel ning seetõttu saavad suuremaks
kasvada. Mõnes mõttes on neil ka suuremat õit ehk vaja. Hämara metsa all
kasvades ei paista väiksed õied putukatele nii selgesti silma kui suured.</p>
<p>Ka viljad, mille abil metstulikas levib, on teistest veidi erinevad. Neil on
hästi pikk ja peenike nokk. Kuid see on otsast konksjalt kõverdunud. Pole
ilmselt raske arvata, et sellisel viljal on küllaltki hõlbus loomade abil
levida. Pikk konks haagib end visa järjekindlusega kõigi liikuvate olendite
külge ja kui vili lõpuks maha kukub, siis on ta emastaimest juba kaugel.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="mtulikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
