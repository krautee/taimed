<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <title>harilik luga - täiendav info</title>
  </head>
  <body bgcolor="#FFFFFF" background="images/1HTtaust.gif">
    <div align="center">
      <center>
        <table width="98%" cellspacing="0" cellpadding="3" border="1">
          <tbody>
            <tr>
              <td>
                <b><font face="Arial" size="2" color="#006000">Eestikeelne nimi</font></b></td>
              <td width="80%">
                <font face="Arial" size="2">harilik luga</font></td>
              <td rowspan="4">
                <img src="images/har-luga2.jpg" border="1"></td>
            </tr>
            <tr>
              <td>
                <b><font face="Arial" size="2" color="#006000">Ladinakeelne nimi</font></b></td>
              <td width="80%">
                <font face="Arial" size="2"><i>Juncus effusus</i> L.</font></td>
            </tr>
            <tr>
              <td>
                <b><font face="Arial" size="2" color="#006000">Rahvapärased
                    nimed</font></b></td>
              <td width="80%">
                <font face="Arial" size="2">kõrges, lambaluded, luht,
                  sookaislad, konnaosjad</font></td>
            </tr>
            <tr>
              <td>
                <b><font face="Arial" size="2" color="#006000">Süstemaatiline
                    kuuluvus</font></b></td>
              <td width="80%">
                <font face="Arial" size="2">Kuulub sugukonda loalised, perekonda
                  luga.<font></font></font></td>
            </tr>
            <tr>
              <td>
                <b><font face="Arial" size="2" color="#006000">Eluvorm</font></b></td>
              <td colspan="2" width="80%">
                <font face="Arial" size="2">Mitmeaastane ühekojaline rohttaim.
                  Kõrgus 15-120 cm. Moodustab tihedaid mättaid.</font></td>
            </tr>
            <tr>
              <td>
                <b><font face="Arial" size="2" color="#006000">Õis</font></b></td>
              <td colspan="2" width="80%">
                <font face="Arial" size="2">Mõlemasugulised lihtsa õiekattega
                  väikesed õied. Õiekattelehed on 2-3 mm pikkused, roostevärvi,
                  keskel roheka triibuga ja serval kileja äärisega. Õied asuvad
                  üksikult ebavõrdse pikkusega raagudel. Iga õie alusel on 2
                  väikest kilejat kandelehte. Õied on koondunud näiliselt
                  külgmisesse paljuõielisse õisikusse. Õisik on kerajas kuni
                  ebakorrapäraselt hõlmine, valminult rohekaspruun. Õisiku
                  alusel on avara nahkja tupega ja rullunud labaga kandeleht,
                  mis näib varre pikendusena. Õitseb juunis ja juulis.</font></td>
            </tr>
            <tr>
              <td>
                <b><font face="Arial" size="2" color="#006000">Vili</font></b></td>
              <td colspan="2" width="80%">
                <font face="Arial" size="2">Viljaks on läikivalt roostepruun
                  äraspidimunajas ja
                  otsast kolmekandiline kupar, mille tipul on lühike teravik.
                  Seemned on väikesed, tavaliselt kaarja lisemega. Seemned
                  valmivad augustis.</font></td>
            </tr>
            <tr>
              <td>
                <b><font face="Arial" size="2" color="#006000">Leht</font></b></td>
              <td colspan="2" width="80%">
                <font face="Arial" size="2">Lehed on taandarenenud, säilinud on
                  suured lehetuped. Alumised lehetuped on tavaliselt
                  punakaspruunid, ümardunud tipuga, neist ülemine
                  on kuni 20 cm pikkune, väga väikese kuivanult rullunud labaga.</font></td>
            </tr>
            <tr>
              <td>
                <b><font face="Arial" size="2" color="#006000">Vars</font></b></td>
              <td colspan="2" width="80%">
                <font face="Arial" size="2">Varsi on ühel taimel palju, need on
                  püstised, ruljad, valgete tähekujuliste kohevalt asetunud
                  säsirakkudega. Varte pind on sile, läikiv. Õisiku alusel on
                  vars veidi sissenöördunud.</font></td>
            </tr>
            <tr>
              <td>
                <b><font face="Arial" size="2" color="#006000">Maa-alune osa</font></b></td>
              <td colspan="2" width="80%">
                <font face="Arial" size="2">Taimel on tihe narmasjuurestik.</font></td>
            </tr>
            <tr>
              <td>
                <b><font face="Arial" size="2" color="#006000">Paljunemine</font></b></td>
              <td colspan="2" width="80%">
                <font face="Arial" size="2">Paljuneb peamiselt seemnetega.</font></td>
            </tr>
            <tr>
              <td>
                <b><font face="Arial" size="2" color="#006000">Levik ja ohtrus</font></b></td>
              <td colspan="2" width="80%">
                <font face="Arial" size="2">Esineb peaaegu kogu Euroopas, kuid
                  ka Kaukaasias ja Lääne-Siberis, Ida-Aasias ja Indias,
                  Põhja-Ameerika parasvöötmes, lisaks tulnukana veel paljudes
                  maades. Eestis kõikjal tavaline kuni sage.</font></td>
            </tr>
            <tr>
              <td>
                <b><font face="Arial" size="2" color="#006000">Kasvukoht</font></b></td>
              <td colspan="2" width="80%">
                <font face="Arial" size="2">Eelistab niisket, savikat ja
                  happelist pinnast. Kasvab sooniitudel ja soostuvatel
                  pärisniitudel, veekogude kallastel, avatud kohtadel.</font></td>
            </tr>
            <tr>
              <td>
                <b><font face="Arial" size="2" color="#006000">Koht ökosüsteemis</font></b></td>
              <td colspan="2" width="80%">
                <font face="Arial" size="2">Taim kuivatab pinnast ja soodustab
                  sellega muuhulgas ka puittaimede idandite arenemist, niitude
                  võsastumist.</font></td>
            </tr>
            <tr>
              <td>
                <b><font face="Arial" size="2" color="#006000">Kaitse</font></b></td>
              <td colspan="2" width="80%">
                <font face="Arial" size="2">Ei kuulu kaitstavate taimede
                  nimekirja.</font></td>
            </tr>
            <tr>
              <td>
                <b><font face="Arial" size="2" color="#006000">Kasutamine</font></b></td>
              <td colspan="2" width="80%">
                <font face="Arial" size="2">Taime pikki varsi on kasutatud
                  mattide punumiseks. Loomasöödana on väheväärtuslik ning ei oma
                  tähtsust.
                  On niitudel umbrohuks.</font></td>
            </tr>
            <tr>
              <td><b style="font-weight:normal;" id="docs-internal-guid-d8fc85d3-7fff-161a-d56e-c0f00062b943"><span
style="font-size:10pt;font-family:Arial;color:#006000;background-color:transparent;font-weight:700;font-style:normal;font-variant:normal;text-decoration:none;vertical-align:baseline;white-space:pre;white-space:pre-wrap;">Sarnased taimed</span></b></td>
              <td rowspan="1" colspan="2"><font face="Arial" size="2">Lehistumata
                  varrega lugasid on neli: harilik luga, keraluga, randluga ja
                  niitluga. Kõigil neil on varte alusel ainult labata lehetuped.
                  Kõigil neil näib õisik välja kasvavat varre keskelt.
                  Tegelikult on õisik varre tipus, aga pikk õisiku kandeleht
                  näib varre pikendusena. Kui randluga kasvab ainult rannikul ja
                  sedagi mitte igal pool, siis teised kolm nimetatud loa liiki
                  on tavalised üle Eesti.</font></td>
            </tr>
          </tbody>
        </table>
      </center>
    </div>
    <p align="center">&nbsp;</p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="luga.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
