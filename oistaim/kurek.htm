<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kurekael - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/kurekaelM.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005300"><b>
        </b><strong>Harilik kurekael</strong><br>
      </font><font face="Arial" size="3" color="#005300"><em><strong>(Erodium
            cicutarium)</strong></em><br>
        kulliküüned, kurenokk, pistirohi, pusuhain, roosirohud</font></p>
    <p><font face="Arial" size="2">Kurekael on lähedane sugulane kurerehadele.
        Ka “näo järgi” on nad mõnevõrra sarnased. Sarnased on nende omapärased
        viljad. Viljade järgi ongi kurekael nime saanud. Millised need viljad
        siis on? Botaanilises mõttes on need seemnised nagu näiteks päevalillel
        või võilillel. Kurekaela seemnised on peitu pugenud ühise kesta sisse ja
        moodustavad nii koguvilja. Koguviljal on pikk nokk, mis on jäik ja terav
        nagu mõõk. Koos nokaga on kurekaela vilja pikkus 3-4 sentimeetrit.
        Koguviljad asetsevad kõverdunud õievarval, meenutades painutatud kure
        kaela. Olgu öeldud, et liigi ladinakeelne nimi viitab pigem sarnasusele
        haigru kaelaga. Haigru kael
        on
        painutamatagi kõver, nii et see nimi sobiks talle võib-olla
        pareminigi. Koguvilja pind on selline, et ta haakub kergesti mööduvate
        loomade
        ja ka inimese külge. Nii levib kurekael uutesse kasvukohtadesse.</font></p>
    <font face="Arial" size="2">
      <p>Kurekaela koguvilja pind on selline, et see haakub kergesti mööduvate
        loomade külge. Nii levib kurekael uutesse kasvukohtadesse. Uues
        elupaigas juhtub kurekaela viljaga enne idanemist veel sada imet!
        Kõigepealt tulevad koguvilja seest välja üksikud seemnised. Seemnistel
        on terav pikendus ja sellelgi on ülesanne. Nimelt muudab seemnise pikk
        nokk kuivades ja märjaks saades kuju. Kord on see sirge, siis jälle
        spiraali keerdunud. Nii keerab seemnis ennast lõpuks mulda nagu avaja
        veinipudeli korgi sisse.</p>
      <p>Õigupoolest käitub kurekael sageli umbrohuna. Ta kasvab põldudel ja
        prahipaikadel. Üldiselt pole ta kuigi tülikas umbrohi. Sügisel võib ta
        põllu päris kauniks teha, sest õitseb septembrini välja. Kurekael on
        üheaastane taim, kuid osa isendeid jääb ka lume alla talvituma.</p>
      <p>Rahvameditsiinis on kurekaela tarvitatud ravimina. Tal on sisemisi
        verejookse peatav toime. Samuti kasutati teda kõikvõimalike haiguste
        puhul, mis põhjustasid kehas pisteid. Selliste haiguste vastane toime
        arvati tal olevat teravatipuliste viljade tõttu. Vanasti püüti sageli
        sarnast sarnasega ravida. Näiteks maksahaigusi raviti nende liikidega,
        kelle lehe kuju meenutas maksa ja nii edasi. Taime välisest sarnasusest
        haigusega aga edukaks ravimiseks enamasti
        ei piisa.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kurek2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
