<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>koerakannike - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial,Arial"><b><img
src="images/koerakan.jpg" hspace="6" vspace="6" align="right" border="1" width="270"
height="200"></b><strong>Koerakannike</strong><br>
</font><font color="#005300" size="3" face="Arial,Arial"><em><strong>(Viola canina)</strong></em><br>
külmalill, haisuta sõstrasilm, südamelill, velhjenid, kitselüpsikud</font></p>

<p><font FACE="Arial" SIZE="2">Koerakannikest on kõige rohkem kannikese nimega
seostatud, sest ta on kõige tavalisem selle perekonna liik Eestis, “tüüpiline”
kannike. Koerakannikese väikesed, kuid kaunid sinised või lillakad õied on
tee leidnud paljudesse südamlikesse laulusalmidesse. Samuti on koerakannikest
lugematu arv kordi korjatud oma kallimale viimiseks. Nendest seikadest on pärit
ka koerakannikese nimi “südamelill”. Talle on pandud aga teisigi
hellitavaid nimesid, nagu näiteks sõstrasilm, sametlill, sinisilm või
sinelilleke. Sageli joostakse kannikesekimbuga aga armsamalt lepitust paluma või haihtub koerakannikese kauneid õisi nähes üks või teine mure. Nii on
saanud koerakannikese nimedeks ka südamevalurohi ja südamevaluõied.</p>

<p>Kuid sellise tavalise metsaelaniku juures on vanarahvas muudki tähele
pannud. Pole ilmselt raske arvata, kust on pärit nimi “varsakabjaleht”. Tõepoolest
on koerakannikese lehed samasugused nagu varakevadel õitseval varsakabjal, need
on ainult palju-palju väiksemad ja veidi teravama tipuga. Selle liigi määramisel
oleks oluline teada ka veel seda, et tema lehtede alumine osa on südamekujuline
ning leherootsu servades ei ole õhukesi tiivakesi. Koerakannikese abilehed on lühikesed,
need on lühemad kui pool leherootsu pikkust. Koerakannikese varred näivad nõrgad,
kuid kõik lehed kinnituvad siiski varrele, ükski ei alga päris maapinnalt.</p>
<p>Kuna koerakannike on mitmeaastane taim, siis peab ta ka midagi maa sees
peitma, muidu oleks liialt raske hakata külma talve järel uuesti kasvama. Ja tõepoolest
on koerakannikesel maa sees olemas salavars – risoom.</p>
<p>Sellest saavad alguse paljud lisajuured, kuid ka rohked varred. Nii võime
koerakannikesi sageli näha väikeste rühmadena. Rühmakestena esinemist
soodustab aga ka selle taime levimisviis: seemned paisatakse järsku kupardest välja
ja nad lendavad taime lähedusse laiali.</p>
<p>Peale silmailu ei paku koerakannike midagi eriliselt kasulikku. Kunagi varem
tehti kannikestest küll ka arstirohtu, mis ajas oksendama ja tegi kõhu lahti,
kuid nüüd on selleks välja mõeldud paremad rohud ja nii saavadki need
metsakaunistajad kenasti täita oma metsailu rolli.</p>
</font>
<div align="center"><center>

<table border="1" cellspacing="1">
  <tr>
    <td><a href="koerakann2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
