<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>koerakannike - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial,Arial" size="4" color="#005300"><b><img
            src="images/koerakan.jpg" hspace="6" height="200" width="270" vspace="6"
            border="1" align="right"></b><strong>Koerakannike</strong><br>
      </font><font face="Arial,Arial" size="3" color="#005300"><em><strong>(Viola
            canina)</strong></em><br>
        külmalill, haisuta sõstrasilm, südamelill, velhjenid, kitselüpsikud</font></p>
    <p><font face="Arial" size="2">Koerakannikest on kõige rohkem kannikese
        nimega seostatud, sest ta on Eestis kõige tavalisem selle perekonna
        liik, “tüüpiline” kannike. Koerakannikese väikesed aga kaunid sinised
        või lillakad õied on tee leidnud paljudesse laulusalmidesse,
        koerakannikesi on lugematu arv kordi korjatud kallimale viimiseks. Talle
        on antud hellitavaid nimesid nagu südamelill, sõstrasilm, sametlill,
        sinisilm või sinelilleke. Kannikesekimbuga joostakse armsamalt lepitust
        paluma või haihtub tema õisi nähes üks või teine mure. Koerakannikese
        nimede hulgas on ka südamevalurohi ja südamevaluõied. Peale silmailu ta
        inimesele suurt ei paku. Pärimuse järgi tehti kannikestest rohtu, mis
        ajas oksendama ja tegi kõhu lahti, kuid tänapäeval on selleks paremad
        rohud.</font></p>
    <font face="Arial" size="2">
      <p>Koerakannikest on millegipärast nimetatud varsakabjaleheks. Tõepoolest
        on koerakannikese lehed samasugused nagu varakevadel õitseval
        varsakabjal, need
        on ainult palju-palju väiksemad ja veidi teravama tipuga. Koerakannikese
        määramisel
        oleks oluline teada ka veel seda, et tema lehtede alumine osa on
        südamekujuline
        ning leherootsu servades ei ole õhukesi tiivakesi. Koerakannikese
        abilehed on lühikesed,
        need on lühemad kui pool leherootsu pikkust. Koerakannikese varred
        näivad nõrgad,
        kuid kõik lehed kinnituvad siiski varrele, ükski ei alga päris
        maapinnalt.</p>
      <p>Kuna koerakannike on mitmeaastane taim, siis peab ta ka midagi maa sees
        peitma, muidu oleks liialt raske hakata külma talve järel uuesti
        kasvama. Ja tõepoolest
        on koerakannikesel maa sees olemas salavars – risoom. Sellest saavad
        alguse paljud lisajuured, kuid ka rohked varred. Nii võime
        koerakannikesi sageli näha väikeste rühmadena. Rühmakestena esinemist
        soodustab aga ka selle taime levimisviis: seemned paisatakse järsku
        kupardest välja
        ja nad lendavad taime lähedusse laiali.<br>
        <br>
      </p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="koerakann2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
