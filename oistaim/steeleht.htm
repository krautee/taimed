<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>suur teeleht - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/suurtee.jpg" align="right" border="1" hspace="6" vspace="6" width="200"
height="270"></b> <strong>Suur teeleht</strong><br>
</font><font color="#005300" size="3" face="Arial"><em><strong>(Plantago major)</strong></em><br>
paiseleht, tiileht, teenuiad, tiiain</font></p>

<font FACE="Arial" SIZE="2">
<p>Suur teeleht on tuntud igale lapselegi. Ikka pannakse tema lehte verejooksu
peatamiseks haavadele. Hea mõju saamiseks peab haava pääsema teelehe mahl.
Selleks tuleb kas mahl välja pressida või panna haavale purustatud leht. Peale
verejooksu sulgemise saab teda mujalgi edukalt kasutada. Nii võib muljutud
lehte, mahla või viimasest valmistatud ekstrakti panna põletatud, muljutud, hõõrutud
või haudunud kohtadesse. Suur teeleht aitab kõigi nende hädade puhul nagu
imerohi. Kuid sellega ei piirdu tema kasutusalad.
Ta on heaks
ravimtaimeks
ka kuivatatult. Kuivatamine
pole
aga sugugi lihtne,
sest teelehe lehed on lihakad ja kuivavad aeglaselt. Sellegipoolest soovitatakse
neid kuivamise ajal mitte teisipidi pöörata. Ka juba korjamisel tuleb nendega
ettevaatlikult ümber käia, sest liigsel muljumisel muutuvad need mustaks.
Ilusasti roheliseks kuivanud lehed aitavad aga teena või keedisena kopsukatarri
puhul röga lahtistava vahendina. Selleks tuleb võtta supilusikatäis lehti
klaasi keeva vee kohta. Jook peab tõmbama veerand tundi. Rohtu võetakse kolm
korda päevas üks supilusikatäis korraga, enne söömist. Nii teelehe mahla
kui ka seemneid kasutatakse isegi mao ja soole haavandite
ravimisel.</p>
<p><img src="images/suurtee1.jpg" align="left" border="1"
hspace="6" vspace="6" width="200" height="270">Kuid teelehe elu on huvitav.
Kindlasti olete märganud, et suur teeleht kasvab peamiselt inimese lähedal:
teeradadel, õuedes, muru sees. Ta levib inimese abiga – seemned on pealt
limased ja kleepuvad kergesti inimese jalgade külge. Seal on need mõnda aega
paigal ja kui on veidi edasi liikunud, siis
pudenevad
maha. Nii kasvabki teeleht
kõikjal, kuhu inimese jalg astub. Sellest ka teelehe nimi: kasvab teede peal.
Teda nimetatakse ka inimkaaslejaks taimeks: see on taim, kes levib kõikjale,
kuhu inimesed liiguvad. Sellise levimise abil on ta jõudnud maakera kõikidele
mandritele ja nii on võib-olla huvitav teada, et tema päriskoduks on näiteks
Eestimaal eelkõige mererannikud.</p>
<p>Omapärased on ka suure teelehe õisikud,
mis
võivad
taime
kaunistada
suve algusest
kuni sügiseni.
Teelehe
pikka peenikest rullikujulist õisikut nimetatakse tähaks.
See on selline pikk ja peenike õisikutüüp, kus õied on peaaegu
raotud.
Suure teelehe õied on küll imepisikesed, kuid neil on
siiski
olemas kõik õie osad:
tupplehed, kroonlehed, tolmukad ja emakad. Õitsemise ajal paistavad silma
ilusad tolmukad, mis on õiest kuni mitu korda pikemad. Nii on õisik nagu
lillade ilukarvadega ehitud. Peagi valmivad aga teelehel seemned. Need asuvad
kupardes, nagu näiteks mooni seemned. Alati tunneb aga suure teelehe ära
kimbuna maapinnalt
algavate peaaegu
paljaste munakujuliste lehtede järgi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="steeleht2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
