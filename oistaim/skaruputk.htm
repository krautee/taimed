<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>siberi karuputk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/sibkaru.jpg"
              hspace="6" height="270" width="200" vspace="6" border="1" align="right"></b><strong>Siberi
            karuputk</strong><br>
        </big><em><strong>(Heracleum sibiricum)</strong></em><br>
        karvane pütsk, põldpill, sarvikputk, seakapsad</font></p>
    <font face="Arial" size="2">
      <p>Karuputk on eestlaste hulgas laialt levinud vana taimenimi. See on
        tulnud
        ilmselt taime karvasusest: karvane nagu karu või karu keel. Eestis
        kasvab
        looduslikult vaid üks liik, siberi karuputk, kuid tänaseks on
        ilutaimedena
        sisse toodud või tulnukana ise tulnud ka mitmeid teisi liike (levinuimad
        sosnovski karuputke ja hiid-karuputk), kes nüüd paksu pahandust
        külvavad, sest need lämmatavad kohalikud taimed, moodustuvad
        läbipääsmatuid ning inimesele ohtlikke kolooniaid. Eestis tõrjutakse
        neid võõrliike alates 2005 riikliku kava alusel õisikuid korjates, juuri
        välja kaevates ning glüfosaadiga mürgitades. 2016. aastal oli kolooniate
        kogupindala tänu tõrjele vähenenud, Hiiumaa ning Saaremaa olid juba
        peaaegu putkevabad.</p>
      <p>Karuputkede puhul
        torkab silma veel üks asi, mis lähendab neid karudele: väga suur kasv.
        Mõned
        võõramaiste karuputkede lehed on üle meetri pikad, ja taime varre kõrgus
        võib
        küündida kolme meetrini. Taolised on uhked taimed - tõesti! - kuid
        sageli ainult vaatamiseks. Kui nende lehtedele palja nahaga kogemata
        vastu minna,
        saate märkamatult kõrvetada, eriti hullud võivad kõrvetused olla neid
        keha katmata trimmerdades, kus mahla satub igale poole. Algul ei tunne
        te midagi, kuid mõne aja möödudes
        näete, kuidas nahk lööb paistesse, tekivad ehtsad kõrvetamise kublad ja
        hiljem villid, sest mürgine mahl reageerib päikesevalgusega ning tekitab
        põletuse aegamööda. Esimeste ilmingute tekkimisel tuleb kindlasti
        kahjustatud kehaosa päikese eest kaitsta, vajaduse korral arstiabi poole
        pöörduda. Niisiis ei soovita selliseid taimi koduaias kasvatada, eriti
        kui
        majas on ka väikelapsed. Vilepilli tegemisel võib kogu nägu mitmeks
        päevaks
        hukka minna. Need manitsused ei kehti aga kõigi karuputkeliikide kohta,
        meie
        siberi karuputk on enamasti täiest ohutu. Temagi lehed on üle poole
        meetri
        pikad ja miks mitte leppida ilupeenral siis meie oma taimega.</p>
      <p>Noored karuputked on kariloomadele tavaliseks toiduks. Suuremaks
        kasvades
        ilmub aga jäme vars, mis ei kõlba süüa ei värskelt ega kuivatatult.
        Ausalt
        öeldes ta ei kuivagi õieti ära ja võib nii kogu heina hukka ajada. Seega
        tuleb heinamaadel vaadelda karuputke siiski kui umbrohtu. Võitlusest
        tema vastu
        saab inimene aga mitut moodi kasu. Kui näiteks karuputke jämedad
        juurikad välja
        kaevata, ei ole te mitte ainult umbrohust lahti saanud, vaid kogunud
        endale
        ka maitsva lõunasöögi. Siberi karuputke juured on magusad ja täiesti
        söödavad.</p>
      <p>Ära tunda pole siberi karuputke kuigi keeruline: tal on iseloomuliku
        kujuga
        hallikas- või sinakasrohelised lehed. Need on kas lihtsulgjad või
        kolmetised
        liitlehed, mille kolmnurgakujulised hõlmad on omakorda sulgjagused.
        Lehekeste
        serv on aga ebakorrapäraselt hambuline või saagjas. Kirjeldus võib
        tunduda küll
        veidi keeruline, kuid kui te neid korra looduses näete, siis ei aja neid
        enam
        teiste taimedega segamini.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="skaruputk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
