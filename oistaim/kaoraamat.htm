<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik käoraamat - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/har-kaor.jpg"

            align="right" hspace="6" height="270" width="200" vspace="6" border="1"></b><strong>Harilik
          käoraamat</strong><br>
      </font><font face="Arial" size="3" color="#005500"><em><strong>(Gymnadenia
            conopsea)</strong></em><br>
        eesusepöial, kirikhein, nallernaat, taevataadikäekaats, tondikäpp</font></p>
    <p><font face="Arial" size="2">Harilikku käoraamatut võib pidada üheks meie
        kõige tavalisemaks käpaliseks, looduslikuks orhideeks. Lääne- ja
        Põhja-Eesti liigirikastel niitudel ja puisniitudel on ta kohati päris
        sage. See aga ei tähenda, et tavaline oleks käoraamatu välimus. Tal on
        enam kui kümne sentimeetri pikkune lillakaspunane või roosakas tihe
        õisik. Mõnikord moodustab õisik üle kolmandiku käoraamatu pikast
        varrest. Varre kogupikkus võib olla isegi üle poole meetri. Harilik
        käoraamat on arvatavasti üks neist pärismaistest taimedest, keda ka
        loodus- ja taimekauged inimesed ei pea liiaks lilleks nimetada.<br>
      </font></p>
    <font face="Arial" size="2">
      <p>Peale ilusa välimuse on käoraamatu õitel tugev lõhn. Öeldakse, et
        käoraamatul on nelgi lõhn. Suured lõhnavad õisikud meelitavad lisaks
        õisi tolmeldavatele liblikatele ka inimesi. Osalt korjamise vältimiseks
        on harilik käoraamat, nagu ka kõik teised looduslikud orhideed, võetud
        looduskaitse alla (III kategooria).</p>
      <p>Käoraamatu eksimatuks määramiseks peab peale tema õite värvi teadma
        veel mõningaid tunnuseid. Esiteks tuleb vaadata, kas tema väikestel
        õitel on pikk niitjas kannus. Tema õied on pikas ruljas õisikus, mitte
        laiuvas ja püramiidjas. Teisel juhul võib tegu olla haruldase <a href="pyrkkapp.htm" style="color: #006000">püramiid-koerakäpaga</a>.
        Seega polegi tema määramine kuigi raske. Meil kasvab aga kaks
        käoraamatut, peale hariliku käoraamatu veel lõhnav käoraamat. Viimane on
        meil väga haruldane liik. Harilikust käoraamatust erineb ta kuni 1,5 cm
        jämeduse õisiku, õie lühema kannuse ja vanilli lõhna poolest. Kaks
        käoraamatut võivad anda ja vahepealsete tunnustega hübriide.</p>
      <p>Harilikust käoraamatust rääkides ei saa mööda tema huvitavast
        maa-alusest mugulast. See on väga sügavalt lõhestunud ja meenutab koos
        juurtega meres elavat meritähte või veel pikemate “käte-jalgadega”
        madutähte. Orhideede omapärase välimusega juurte vaatlemisel tuleb nende
        kaitsestaatuse pärast leppida ainult piltidelt mugula vaatlemisega.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kaoraamat2.htm" target="_self"><img src="images/Info1.jpg"

                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
