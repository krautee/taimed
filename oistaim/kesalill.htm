<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kesalill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/kesalill.jpg" hspace="6" height="270" width="200"
        vspace="6" align="right"><font face="Arial" size="4" color="#005500"><b>
        </b><strong>Harilik kesalill</strong><br>
      </font><font face="Arial" size="3" color="#005500"><em><strong>(Matricaria
            perforata)</strong></em><br>
        kanapasalill, kanapersed, ätses, krambirohi, valge roosihein</font></p>
    <p><font face="Arial" size="2">Kesalill on tavaline põlluumbrohi, põldudel
        märksa
        levinum kui temaga sarnased <a href="vkarikakar.htm" style="color: #006000">valge
          karikakar</a>, <a href="harjasilm.htm" style="color: #006000">härjasilm</a>
        ja <a href="teekummel.htm" style="color: #006000">teekummel</a>.
        Erinevalt viimastest võib aga kesalill ka mererannikul kasvada.
        Mõned
        botaanikud on
        rannikul kasvava kesalille nimetanud isegi omaette liigiks,
        rand-kesalilleks. Kõige
        sagedasemaks hariliku kesalille kasvukohaks on aga kesapõllud, nagu ka
        tema
        nimest arvata võib. Kesalill on paindlik oma õitsemisega, ta võib
        õitseda kuni novembrini ning ka kevadel lume alt tulnuna võivad tal õied
        küljes olla.<br>
      </font></p>
    <p><font face="Arial" size="2">Karikakar, härjasilm ja teekummel on aga need
        taimed,
        kelleks kesalille väga sageli ristida püütakse. Nende nelja eristamine
        on
        juba sajandeid raskusi tekitanud, sellest annavad tunnistust ka arvukad
        laialt
        levinud ühised rahvapärased nimed. Kõige tavalisemad neist nimedest on
        kindlasti kanaperse ja kanapasalill, läänesaartel ka ätses, mis on
        ühtviisi käibel kõigi nelja kohta. Need nimed on
        tarvitusel ühtviisi laialt kõigi nende nelja kohta. Kanaperse ja teised
        sarnased nimed on tekkinud iseloomulikest korvõisikutest: keskel on
        kollased putkõied ja servadel valgete pika naastuga keelõite ring.
        Selline õis
        on eestlastele meenutanud kana taguotsa, millel tuul on suled
        laiali ajanud.</font></p>
    <font face="Arial" size="2">
      <p>Kesalille rahvapäraste nimede hulgas kohtab mitmeid teistele taimedele
        kuuluvaid nimesid: karikakrad, kummelid, piimalill. Kõik need viitavad
        sarnasusele vastavate
        taimedega. Kesalillel on karikakardega tõesti samanäolised õied. Samuti
        on mõlemate lehed
        jagunenud peenteks hõlmadeks. Karikakral on aga siiski lehehõlmad
        lamedad,
        kesalillel aga päris niitjad, peaaegu nagu tilli lehed. Kesalill on
        harilikult
        karikakrast palju võimsama kasvuga. Sarnasus kummeliga seisneb lehtede
        ja õite
        välimuses, kuid kummelilõhna kesalillel pole. Mõnevõrra erinevad on ka
        nende
        õisikud. Kummeli õisik on kuhikjas ja seest tühi, kesalille oma aga lame
        ja
        seest valge säsiga täidetud. Piimalillel pole aga kesalillega mingit
        silmnähtavat
        sarnasust, vahest vaid veidi üldkujus.</p>
      <p>Ehkki kesalill on umbrohi, kes võib kiiresti paljude seemnetega
        paljunedes üpris tüütuks
        muutuda, on temas ka ühtteist kasulikku. Tema korvõisikud sisaldavad
        eeterlikku õli. See ei ole küll sellise imelise toimega kui teekummeli
        mahl,
        kuid mõneks asjaks siiski sobilik. Nii näiteks on kesalillega ravitsetud
        sellist nahahaigust nagu roos. Siit pärineb ka nimi “valge roosirohi”.
        Kesalille veidi vänge lõhnaga korvõisikute mahlast valmistatakse aga
        vahendit
        taimekahjurite tõrjumiseks. Seega on kesalill ilus ja mõneti kasulik
        umbrohi.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kesalill2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
