<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kesalill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/kesalill.jpg" align="right" hspace="6" vspace="6"
width="200" height="270"><font color="#005500" size="4" face="Arial"><b> </b><strong>Kesalill</strong><br>
</font><font color="#005500" size="3" face="Arial"><em><strong>(Tripleurospermum inodorum)</strong></em><br>
kanapasalill, kanapersed, ätses, krambirohi, valge roosihein</font></p>

<p><font size="2" face="Arial">Kesalill on tavaline põlluumbrohi, põldudel märksa
levinum kui temaga sarnased <a href="vkarikakar.htm" style="color: #006000">valge
karikakar</a>, <a href="harjasilm.htm" style="color: #006000">härjasilm</a> ja <a href="teekummel.htm" style="color: #006000">teekummel</a>.
Erinevalt viimastest võib aga kesalill ka mererannikul kasvada.
Mõned
botaanikud on
rannikul kasvava kesalille nimetanud isegi omaette liigiks, rand-kesalilleks. Kõige
sagedasemaks hariliku kesalille kasvukohaks on aga kesapõllud, nagu ka tema
nimest arvata võib. Karikakar, härjasilm ja teekummel on aga need taimed,
kelleks kesalille väga sageli ristida püütakse. Nende nelja eristamine on
juba sajandeid raskusi tekitanud, sellest annavad tunnistust ka arvukad laialt
levinud ühised rahvapärased nimed. Kõige tavalisemad neist nimedest on
kindlasti kanaperse ja kanapasalill, läänesaartel ka ätses. Need nimed on
tarvitusel ühtviisi laialt kõigi nende nelja kohta. Kanaperse ja teised
sarnased nimed on tekkinud nende taimede õite sarnasuse järgi: keskel on
kollased putkõied ja servadel valgete pika naastuga keelõite ring. Selline õis
on eestlastele meenutanud kana taguotsa, millel tuul on suled
laiali ajanud.</p>

<p>Samuti kohtab kesalillel mitmeid teistele taimedele kuuluvaid nimesid:
karikakrad, kummelid, piimalill. Kõik need viitavad sarnasusele vastavate
taimedega. Kesalillel on karikakardega sarnased õied. Samuti on mõlemate lehed
jagunenud peenteks hõlmadeks. Karikakral on aga siiski lehehõlmad lamedad,
kesalillel aga päris niitjad, peaaegu nagu tilli lehed. Kesalill on harilikult
karikakrast palju võimsama kasvuga. Sarnasus kummeliga seisneb lehtede ja õite
välimuses, kuid kummelilõhna kesalillel pole. Mõnevõrra erinev on ka nende
õisik. Kummeliõisik on kuhikjas ja seest tühi, kesalille oma aga lame ja
seest valge säsiga täidetud. Piimalillel pole aga kesalillega mingit silmnähtavat
sarnasust, vahest vaid veidi üldkujus.</p>
<p>Ehkki kesalill on umbrohi, kes võib kiiresti paljunedes üpris tüütuks
muutuda, on temas ka ühtteist kasulikku. Tema korvõisikud sisaldavad
eeterlikku õli. See ei ole küll sellise imelise toimega kui teekummeli mahl,
kuid mõneks asjaks siiski sobilik. Nii näiteks on kesalillega ravitsetud
sellist nahahaigust nagu roos. Siit pärineb ka nimi “valge roosirohi”.
Kesalille veidi vänge lõhnaga korvõisikute mahlast valmistatakse aga vahendit
taimekahjurite tõrjumiseks. Seega on kesalill ilus ja mõneti kasulik umbrohi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kesalill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
