<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik türnpuu - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><img src="images/tyrnpuu.jpg" align="right" hspace="6" height="200"
        width="270" vspace="6" border="1"><font face="Arial" size="4" color="#005500">
        <strong>Harilik türnpuu</strong><br>
      </font><font face="Arial" size="3" color="#005500"><em><strong>(Rhamnus
            cathartica)</strong></em><br>
        türnapuu, viherpuu, vihur, kitseuipuu</font></p>
    <font face="Arial" size="2">
      <p>Türnpuu on rohkem tuntud Põhja- ja Lääne-Eesti inimestele, sest
        sealsetel kuivadel lubjarikastel muldadel kasvab teda sagedamini kui
        Lõuna- või Ida-Eestis. Türnpuu parimaks tunnuseks on lehed. Need on
        ovaalsed, veidi terava tipuga ja roodudega, mis on omapäraselt kaardunud
        lehe tipu suunas. Tavaliselt kasvab türnpuu tiheda põõsana ja tema okste
        tippudes turritavad astlad.</p>
      <p>Astlad justkui peletaksid inimesi temast eemale. Parem ongi türnpuust
        eemale
        hoida, sest tema marjataolised luuviljad on mürgised nagu <a href="paakspuu.htm">paakspuu</a>
        omadki. Need võivad põhjustada oksendamist, piinavaid kõhuvalusid ja
        peapööritust.
        Halvimal juhul võivad aga saabuda krambid, mis võivad haarata ka südame-
        või
        hingamislihaseid. Toored türnpuu viljad on rohelised, aga valminult
        muutuvad
        mustaks.</p>
    </font>
    <p><font face="Arial" size="2">Kuid ka türnpuu on ravimtaimena tuntud.
        Kõhulahtistina võib tarvitada toorete viljade mahla, kuid ettevaatust
        liialdamisega, eriti laste puhul. Ohutu annus on kuni
        1-</font><font face="Arial" size="2">2
        supilusikatäit päevas. Rohkem kasutatakse kuivatatud vilju, millest
        tehakse
        teed. Seegi mõjub kõhulahtistina, kuid võib mõnikord liiga tugevat
        toimet
        avaldada. Tee valmistamiseks võetakse supilusikatäis kuivatatud marju
        klaasi
        keeva vee kohta. Teel lastakse tõmmata kaks tundi. Juuakse õhtul,
        korraga pool
        klaasi. Vilju on kasutatud ka värvimisel, temast on saanud kollast
        värvi.</font></p>
    <font face="Arial" size="2">
      <p>Türnpuul on kollaka tooniga ja kaunite soontega kõva puit. See on
        hinnatud materjal puidukunstnike hulgas, kuid jämedaid tüvesid leiab
        vähe. Viimase üheks põhjuseks on asjaolu, et türnpuu nagu paakspuugi on
        teraviljadel parasiteeriva seene, kõrrerooste vaheperemees. Nii on
        türnpuude kasvatamine ka keelu all olnud, palju puid raiuti metsades
        maha. Kuid ega see edukas ettevõtmine olnud, sest raiutud puu asemele
        kasvas juurevõsudest või kännutüükast tihti mitu uut. Türnpuust ei saa
        kuigi palju materjali ka seepärast, et vaatamata nimele, türnpuu, kasvab
        taim ennemini põõsa kui puuna.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="tyrn2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
