<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>arukask - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/arukask.jpg"
            align="right" hspace="6" height="270" width="200" vspace="6" border="1"></font></b><font
        face="Arial" size="4" color="#005300"><strong>Arukask</strong><br>
      </font><font face="Arial" size="3" color="#005300"><em><strong>(Betula
            pendula)</strong></em><br>
        arukõiv, maarjakask, raudkask, õmmik</font></p>
    <p><font face="Arial" size="2">Arukask on meie
        tavalisemaid lehtpuid. Ta on kauni
        valge tüvega ja pikkade rippuvate
        okstega. Ilus välimus ja kasulikkus on teinud kasest
        eestlaste ühe lemmikpuu, millest annavad tunnistust paljud muistendid
        ja laulud.</font></p>
    <font face="Arial" size="2">
      <p>Arukasele on erinevalt sookasest iseloomulikud
        paljad vahatäpikestega
        kaetud punakaspruunid võrsed (noored oksad). Emas-
        ja isasõied on koondunud urbadesse.
        Emasurvad on mõne sentimeetri pikkused ning moodustuvad kevadel,
        isasurvad poole
        pikemad ja tekivad juba sügisel. Viljaks on arukasel väike
        kahe laia tiivaga pähklike, mis sügiseti tuule abil levib.</p>
      <p>Arukask on väga kasulik puu: kõik tema osad on leidnud oma rakenduse.
        Puidust tehakse vineeri, samuti sobib
        see
        hästi kütteks. Eriti kaunist mööblit
        saab teha karjala kasest. Karjala kask on üks arukase vorm,
        mille puit on kirju
        punastest, lilladest, roosadest, kollastest ja valgetest toonidest. Kes
        ei
        tahaks sellest midagi meisterdada! Sellised kaunid puutükid on Soomes,
        Karjalas
        ja Lapimaal olnud kasutusel isegi raha asemel. Arukasest leiab aedades
        ka mitmeid dekoratiivseid vorme. Kuid kasepuidust tehakse ka
        suuski. Nikerdamiseks sobivad suurepäraselt kasepahad. Puidust võib
        toota ka sütt,
        äädikat, atsetooni ja tõrva. Kasetõrva on
        kasutatud ka ravimina nahahaiguste korral. Omapärane materjal on veel
        kasetoht.
        See on koore pindmine õhuke valge kiht, väga hea looduslik tulehakatis,
        millest saab punuda kauneid korve,
        karpe, ehteid, kuid millest tehakse ka määrdeõlisid.
        Kasekoort saab kasutada ka
        naha parkimiseks. Lehed on heaks lisatoiduks kitsedele, aga ega
        kasevihadki ilma head lõhna andvate lehtedeta mingid vihad ole. Okstest
        saab valmistada luudasid ja
        kauneid munapühade linnupesi. Ravimina on kõige laiemalt levinud aga
        kasepungad. Nende varumiseks tuuakse kaseoksad sooja, pannakse vette ja
        lastakse
        pungadel suureks paisuda, seejärel viiakse nad külma lume sisse kuivama,
        kevadel raputatakse pungad maha. Kevaditi saab kasest lasta magusat
        kasemahla.</p>
      <p>Kasel on ka mitmeid looduslikke vaenlasi: tihti võime näha vaksiku
        röövikuid tema lehti söömas, tüvel halli seent tuletaela või musta
        pässikut, ka omapärased oksapuntrad puu ladvas - tuuleluuad, tuulepesad,
        nõialuuad - on seente töö. Lisaks vaenlastele on kasel ka sõpru:
        mükoriisaseened (nt kaseriisikas, kasepuravik, kärbseseened) varustavad
        puud vee ja mineraalainetega, puu jagab fotosünteesitud suhkruid vastu.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="arukask2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
