<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>arukask - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/arukask.jpg"
align="right" border="1" hspace="6" vspace="6" width="200" height="270"></font></b><font
color="#005300" size="4" face="Arial"><strong>Arukask</strong><br>
</font><font color="#005300" size="3" face="Arial"><em><strong>(Betula pendula)</strong></em><br>
arukõiv, maarjakask, raudkask, õmmik</font></p>

<p><font size="2" face="Arial">Arukask on meie
tavalisemaid lehtpuid. Ta on kauni
valge tüvega ja pikkade rippuvate
okstega. Ilus välimus ja kasulikkus on teinud kasest
eestlaste ühe lemmikpuu, millest annavad tunnistust paljud muistendid
ja laulud. Oma soojust lisab juurde õhukeste kaselehtede õrn kohin.</p>

<p>Arukasele on erinevalt sookasest iseloomulikud
paljad vahatäpikestega
kaetud punakaspruunid võrsed. Emas-
ja isasõied on koondunud urbadesse.
Emasurvad on mõne sentimeetri pikkused, moodustuvad kevadel, isasurvad poole
pikemad ja tekivad juba sügisel. Viljaks on arukasel väike
kahe laia tiivaga pähklike, mis sügiseti võib tuule abil
lennata
päris kaugele.</p>
<p>Arukask on väga kasulik puu: kõik tema osad on leidnud oma rakenduse.
Puidust tehakse vineeri, samuti sobib
see
hästi kütteks. Eriti kaunist mööblit
saab teha karjala kasest. Karjala kask on üks arukase vorm,
mille puit on kirju
punastest, lilladest, roosadest, kollastest ja valgetest toonidest. Kes ei
tahaks sellest midagi meisterdada! Sellised kaunid puutükid on Soomes, Karjalas
ja Lapimaal olnud kasutusel isegi raha asemel. Kuid kasepuidust tehakse ka
suuski. Nikerdamiseks sobivad suurepäraselt kasepahad. Puidust võib toota ka sütt,
äädikat, atsetooni, tõrva, millest igaühest saab
omakorda palju kasulikke asju toota. Kasetõrva on
kasutatud ka ravimina nahahaiguste korral. Omapärane materjal on veel kasetoht.
See on koore pindmine õhuke valge kiht, millest saab punuda kauneid korve,
karpe, ehteid, kuid millest tehakse ka määrdeõlisid.
Kasekoort saab kasutada ka
naha parkimiseks. Lehed on
ravimiks uriinierituse parandamiseks,
samuti heaks lisatoiduks kitsedele, aga ega kasevihadki ilma head lõhna
tekitavate lehtedeta mingid vihad ole. Okstest saab valmistada luudasid ja
kauneid munapühade linnupesi. Ravimina on kõige laiemalt levinud aga
kasepungad. Nende varumiseks tuuakse kaseoksad sooja, pannakse vette ja lastakse
pungadel suureks paisuda, seejärel viiakse nad külma lume sisse kuivama,
kevadel raputatakse pungad maha ja oksi võib veel luua jaoks kasutada.</p>
<p>Kuid ka kasel on omad vaenlased: tihti võime näha vaksiku röövikuid
tema
lehti söömas,
tüvel halli seent tuletaela või musta pässikut, ka omapärased oksapuntrad
puuladvas on
seente töö.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="arukask2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
