<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>sanglepp - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><font face="Arial" size="4" color="#005500"><b><img src="images/sanglepp.jpg"
            hspace="6" height="200" width="270" vspace="6" border="1" align="right"></b>
        <strong>Sanglepp</strong><br>
      </font><font face="Arial" size="3" color="#005500"><em><strong>(Alnus
            glutinosa)</strong></em><br>
        must lepp, emalepp, soolepp, seatamm</font></p>
    <font face="Arial" size="2">
      <p>Sanglepp on Eesti niiskete metsade, jõeservade ja puisniitude tavaline
        asukas. Tihti võime teda kohata ka madalsoos. Niiskus teda ei hirmuta,
        samuti
        mitte külm, mis võib niisketel aladel tavalisest sagedamini esineda.
        Kuid ta
        ei talu liigset varju ja kaua seisvat põhjavett. Istutada tasub teda
        vaid
        viljakale mullale, sest mujal ei saavuta sanglepp oma täit hiilgust.</p>
      <p>Sanglepp on omapärane ja kahtlemata ilus puu. Hästi torkab silma tema
        tumepruun või hallikas, vahel peaaegu must ja väga paks koor. Selle
        järgi on
        ta oma teise nime saanud: must lepp. Erinevalt meie teisest lepast, <a
          href="hlepp.htm">hallist
          lepast</a>, kasvab ta tõeliseks puuhiiglaseks, kel võib jämedust olla
        niipalju, et kaks meest ei ulatu ümbert kinni võtma ja kõrgust ligi 30
        meetrit. Kaunis on ka tema tumeroheline läikiv lehestik. Lehtede järgi
        on teda
        lihtne eristada hallist lepast. Nimelt on sanglepal lehetipp tömp või
        sageli
        isegi sisselõikega, halli lepa leht aga terava tipuga, umbes nagu kasel.</p>
      <p>Kui sangleppa lähemalt silmitseme, näeme, et kuigi lepp pole okaspuu,
        on tal siiski käbid, õigemini, käbitaolised emasõisikud. Neid käbisid on
        ka ravimina kasutatud. Väikeste tumepruunide käbide sees on viljad,
        pähklikesed, mis on vaevalt paari millimeetri suurused ja lendavad
        seetõttu õige kergelt tuulega jõeveele, ujuvad kaugemale ja sobivas
        kohas idanevad. Isasõied on pikkade rippuvate urbadena, mida paljud on
        märtsikuus tuppa toonud ja pärast kirunud, miks kõik kollast tolmu täis
        on. Sanglepp on kasutusel ka haljastuses</p>
      <p>Sanglepal on huvitavaid kaaselanikke. Näiteks elavad temagi juurtel
        õhulämmastikku siduvad bakterid nagu liblikõielistel - nii teeb lepik
        mulla viljakamaks kui see oli enne. Osa linde söövad meelsasti urbi -
        õietolm meeldib lindudele.</p>
      <p>Sanglepa puitu on võrreldud kameeleoniga. Kui tüvi maha saagida, võib
        näha, et puu on ilus säravvalge, kuid mitte kauaks - õige pea muutub see
        kollakaks, siis oranşikaks, seejärel tumeoranşiks, lõpuks tuleb juurde
        ka roosasid ja lillasid toone. See näitab, et puidus on mitmeid
        huvitavaid värvaineid, mida inimesed juba ammu kasutama õppisid. Peale
        selle leidsid nad sanglepa ka naha parkimiseks sobiva olevat. Peale
        kõige muu on sanglepp tuntud vastupidava niiskuskindla
        ehitusmaterjalina, temast valmistatakse vineeri ja mööblit. Lepa
        halgudega suitsutatakse nii kala kui liha: sanglepp annab suitsulihale
        või -kalale kauni läike ja hea maitse. Lõpuks võib teda ka
        niisama kütteks kasutada, kuid kes seda raatsib, sest igast puuhalust
        võib ka
        midagi huvitavad nikerdada, kuna must lepp sobib pehme ja hästi
        töödeldava
        puidu tõttu selleks suurepäraselt.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="slepp2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
