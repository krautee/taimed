<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sanglepp - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font color="#005500" size="4" face="Arial"><b><img
src="images/sanglepp.jpg" align="right" border="1" hspace="6" vspace="6" width="270"
height="200"></b> <strong>Sanglepp</strong><br>
</font><font color="#005500" size="3" face="Arial"><em><strong>(Alnus glutinosa)</strong></em><br>
must lepp, emalepp, soolepp, seatamm</font></p>

<font FACE="Arial" SIZE="2">
<p>Sanglepp on Eesti niiskete metsade, jõeservade ja puisniitude tavaline
asukas. Tihti võime teda kohata ka madalsoos. Niiskus teda ei hirmuta, samuti
mitte külm, mis võib niisketel aladel tavalisest sagedamini esineda. Kuid ta
ei talu liigset varju ja kaua seisvat põhjavett. Istutada tasub teda vaid
viljakale mullale, sest mujal ei saavuta sanglepp oma täit hiilgust.</p>
<p>Sanglepp on omapärane ja kahtlemata ilus puu. Hästi torkab silma tema
tumepruun või hallikas, vahel peaaegu must ja väga paks koor. Selle järgi on
ta oma teise nime saanud: must lepp. Erinevalt meie teisest lepast, <a href="hlepp.htm">hallist
lepast</a>, kasvab ta tõeliseks puuhiiglaseks, kel võib jämedust olla
niipalju, et kaks meest ei ulatu ümbert kinni võtma ja kõrgust ligi 30
meetrit. Kaunis on ka tema tumeroheline läikiv lehestik. Lehtede järgi on teda
lihtne eristada hallist lepast. Nimelt on sanglepal lehetipp tömp või sageli
isegi sisselõikega, halli lepa leht aga terava tipuga, umbes nagu kasel.</p>
<p>Kui me puud veel lähemalt silmitseme, näeme, et kuigi lepp pole
okaspuu, on tal siiski küljes käbid. Neid käbisid on aga isegi ravimina
kasutatud. Väikeste tumepruunide käbide sees on peidus viljad, pähklikesed,
mis on vaevalt paari millimeetri suurused ja seetõttu õige kergelt lendavad
tuulega jõeveele, ujuvad kaugemale ja sobivas kohas kasvavad neist uued
sanglepad. Isasõied on neil urbadena, mida paljud on märtsikuus tuppa toonud
ja pärast kirunud, miks kõik kollast tolmu täis on.</p>
<p>Sanglepal on ka huvitavaid kaaselanikke. Näiteks elavad temagi juurtel mügarbakterid
nagu liblikõielistel, nii teeb lepamets mulla palju paremaks kui ta enne oli.
Osa linde söövad meelsasti urbi - õietolm meeldib lindudele.</p>
<p>Kindlast tuleb aga rääkida veel sanglepa puidust, mida on ka kameeleoniga võrreldud.
Kui tüvi maha saagida, võib näha, et puu on ilus säravvalge, kuid mitte
kauaks - õige pea muutub see kollakaks, siis oranzikaks, seejärel tumeoranziks
ja lõpuks tuleb juurde veel roosasid ja lillasid toone. See näitab, et puus on
peidus mitmeid huvitavaid värvaineid. Neid õppisid inimesed juba ammu
kasutama, peale selle leidsid nad sanglepa ka naha parkimiseks sobiva olevat.
Peale kõige muu on sanglepp ka tuntud vastupidava niiskuskindla
ehitusmaterjalina, temast valmistatakse vineeri ja mööblit. Kindlast on kõik
maalapsed näinud, et isa suitsusingi tegemiseks toob metsast just neid punaseid
puid: sanglepp annab lihale kauni läike ja hea maitse. Lõpuks võib teda ka
niisama kütteks kasutada, kuid kes seda raatsib, sest igast puuhalust võib ka
midagi huvitavad nikerdada, kuna must lepp sobib pehme ja hästi töödeldava
puidu tõttu selleks suurepäraselt.</p>
</font>
<div align="center"><center>

<table border="1" cellspacing="1">
  <tr>
    <td><a href="slepp2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
