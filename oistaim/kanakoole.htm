<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kanakoole - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/kanak.jpg" align="right" border="1" hspace="6" vspace="6" width="270"
height="201"> </b><strong>Kanakoole</strong><br>
</font><font color="#005300" size="3" face="Arial"><em><strong>(Ranunculus ficaria)</strong></em><br>
kanakoolja, kanakool, luutõverohi, südame-rohi</font></p>

<p><font size="2" face="Arial">Nimetus kanakoole on eestlaste hulgas nii laialt
levinud, et botaanikutel ei õnnestuks kuidagi oma tahtmist uue nime panemisega
peale suruda. Nimelt teavad ilmselt vähesed, et oma ladinakeelse nime järgi
kuulub kanakoole tulikate perekonda. See võib tunduda eksitusena, sest ta on ju
palju mahlakam ja lopsakam ning õied ja levimisviiski on tulikatest erinevad.
Aga sellega me peame leppima. Nimi kanakoole, kanakool või kanakoolja on saanud
talle sellest, et ta võib kanad ära tappa.</p>

<p>Kuidas ta siis neile kanadele otsa peale teeb? Nimelt paljuneb kanakoole eelkõige
omapäraste pungataoliste moodustisega. Need tekivad pärast õitsemist lehtede
kaenlas. Sel ajal on kogu taim üpris mürgine, nii ka need sigikehadeks
nimetatavad moodustised. Kuid kanad rumalakesed ei tea seda ja nokivad neid võib-olla
veidi putukat meenutavaid sigikehi. Saadud mürgiannus võib aga nii suureks
osutuda, et “kanad koolnud”. Oma süüdlane
mürgitamises
on vahel ka kanakoolme
kasvukoht. See taim kasvab varjukamates niisketes kohtades, kuid nõrgas
valguses kana ei näe ju hästi: tal on kanapimedus. Nii petabki kanakoole
pahaaimamata linnud ära.</p>
<p>Kanakoole on niisiis kõiksugu veekogude kallastel kasvav lopsakas taim.
Lehed on tal sageli neerukujulised, sarnanedes seega veidi
<a href="mtulikas.htm"> metstulika</a> juurmiste
lehtedega. Kuid
erinevalt
viimasest
on&nbsp;
tal ka varrel olevad lehed täiesti terved, jagunemata.
Kasvukoha ja lehtede tõttu aetakse teda sageli segamini <a href="varsakabi.htm" style="color: #005300">varsakabjaga</a>,
kuid lisaks mõõtmete erinevusele on hea
erinevus
ka
õites
ehituses. Kanakoolme õies on palju
rohkem kroonlehti kui varsakabjal, sageli üle kümne. Et need kõik õieringi
ära mahuksid, peavad kroonlehed olema kitsamad kui varsakabja ja ka teiste
tulikate omad.
Nii
ka
on.</p>
<p>Huvitav on ka fakt, et kuigi see kaunis lill õitseb rikkalikult ja kasvab
poriaukudes sageli massiliselt, ei ole tal peaaegu kunagi vilju. Tema viljad ei
hakka tavaliselt arenemagi, valmis
saavad aga Eestis
vaid üksikutel
aastatel. Kanakoolme hea paljunemisviis on juba mainitud sigikehade abil. Vähegi
sobivates tingimustes kasvab neist juba paari aastaga õitsev taim.</p>
<p>Vanarahvas on mitmel pool seda dekoratiivset taime ka toiduks ja ravimiks
kasutanud. Söödud on omapäraseid muguljalt paksenenud juuri ja noori
lehti. Kuid neid võib koguda vaid enne õitsemist, sest hiljem muutub kogu taim
mürgiseks. Ravimina on ta tuntud loomade luuhaiguste, aga ka mitmete inimeste hädade
ravimisel. Ka sel juhul ei tohi unustada tema mürgisust: ka juba nahale
sattudes võib mahl põletusi põhjustada.</p>
</font>
<div align="center"><center>

<table border="1" cellspacing="1">
  <tr>
    <td><a href="kanakoole2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
