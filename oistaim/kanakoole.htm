<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kanakoole - liigikirjeldus</title>
  </head>
  <body alink="#005300" vlink="#005300" link="#005300" bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/kanak.jpg"
            align="right" hspace="6" height="201" width="270" vspace="6" border="1">
        </b><strong>Kanakoole</strong><br>
      </font><font face="Arial" size="3" color="#005300"><em><strong>(Ranunculus
            ficaria)</strong></em><br>
        kanakoolja, kanakool, luutõverohi, südame-rohi</font></p>
    <p><font face="Arial" size="2">Nimetus kanakoole on eestlaste hulgas nii
        laialt
        levinud, et botaanikutel ei õnnestuks kuidagi oma tahtmist uue nime
        panemisega
        peale suruda. Nimelt teavad ilmselt vähesed, et oma ladinakeelse nime
        järgi
        kuulub kanakoole tulikate perekonda. See võib tunduda eksitusena, sest
        ta on ju
        palju mahlakam ja lopsakam ning õied ja levimisviiski on tulikatest
        erinevad.
        Aga sellega me peame leppima. Nimi kanakoole, kanakool või kanakoolja on
        saanud
        talle sellest, et ta võib kanad ära tappa.</font></p>
    <font face="Arial" size="2">
      <p>Kuidas ta siis neile kanadele otsa peale teeb? Nimelt paljuneb
        kanakoole eelkõige
        omapäraste pungataoliste moodustisega. Need tekivad pärast õitsemist
        lehtede
        kaenlas. Sel ajal on kogu taim üpris mürgine, nii ka need sigikehadeks
        nimetatavad moodustised. Kuid kanad rumalakesed ei tea seda ja nokivad
        neid võib-olla
        veidi putukat meenutavaid sigikehi. Saadud mürgiannus võib aga nii
        suureks
        osutuda, et “kanad koolnud”. Oma süüdlane
        mürgitamises
        on vahel ka kanakoolme
        kasvukoht. See taim kasvab varjukamates niisketes kohtades, kuid nõrgas
        valguses kana ei näe ju hästi: tal on kanapimedus. Nii petabki kanakoole
        pahaaimamata linnud ära.</p>
      <p>Kanakoole on niisiis kõiksugu veekogude kallastel kasvav lopsakas taim.
        Lehed on tal sageli neerukujulised, sarnanedes seega veidi
        <a href="mtulikas.htm"> metstulika</a> juurmiste
        lehtedega. Kuid
        erinevalt
        viimasest
        on&nbsp;
        tal ka varrel olevad lehed täiesti terved, jagunemata.
        Kasvukoha ja lehtede tõttu aetakse teda sageli segamini <a href="varsakabi.htm"
          style="color: #005300">varsakabjaga</a>,
        kuid lisaks mõõtmete erinevusele on hea
        erinevus
        ka
        õites
        ehituses. Kanakoolme õies on palju
        rohkem kroonlehti kui varsakabjal, sageli üle kümne. Et need kõik
        õieringi
        ära mahuksid, peavad kroonlehed olema kitsamad kui varsakabja ja ka
        teiste
        tulikate omad.
        Nii
        ka
        on.</p>
      Tõsiasi on see, et kuigi kanakoole õitseb rikkalikult ja kasvab
      poriaukudes sageli massiliselt, ei ole tal peaaegu kunagi vilju. Tema
      viljad ei hakka tavaliselt arenemagi, valmis saavad need Eestis vaid
      üksikutel aastatel. Kanakoole paljuneb juba juba mainitud sigikehade abil.
      Vähegi sobivates tingimustes kasvab neist paari aastaga õitsev taim.
      Samuti toimub vegetatiivset paljunemist muguljuurte abil.<br>
    </font>
    <p><font face="Arial" size="2">Vanarahvas on mitmel pool seda dekoratiivset
        taime toiduks ja ravimiks kasutanud. Söödud on omapäraseid muguljalt
        paksenenud juuri ja noori lehti. Taime mürgisuse kohta on lahknevat
        informatsiooni, näiteks, et enne õitsemist taim pole mürgine, või
        mürgised on vaid muguljuured, seetõttu tasub kanakoolme tarvitamist
        vältida. Ravimtaimena on ta tuntud loomade luuhaiguste, aga ka mitmete
        inimeste hädade ravimisel. Ka sel juhul ei tohi unustada taime
        mürgisust: nagu tulika perekonna liikidel ikka, võivad ka kanakoole
        mahla nahale sattumisest tekkida põletused. Tänapäeval kasutatakse seda
        mürgisuse tõttu raviks vähe.<br>
        <br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kanakoole2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
