<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kevadine seahernes - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kevseah.jpg" align="right" border="1" hspace="6" vspace="6" width="200"
height="270"></b><strong>Kevadine seahernes</strong><br>
</font><font color="#005300" size="3" face="Arial"><em><strong>(Lathyrus vernus)</strong></em><br>
kurelääts, metshernes, ussiernes, imetlemiserohi</font></p>

<p><font size="2" face="Arial">Kevadel õitseb varjukates lehtpuumetsades palju
ilusaid lilli. Üks tavalisemaid neist on kevadine seahernes. Tema õitsemist võib
näha maikuus ja juuni algul. Seejuures muudavad seaherne õied pidevalt värvi.
Puhkemisel on nad lillakad või punakad, vahel roosakad, tasapisi muutuvad aga järjest
sinisemaks. Kui õied kuivama hakkavad, siis on nad enamasti päris helesinised.
Kuna kevadise seaherne õied on ka küllaltki suured, siis on see taim
arusaadavalt
ilutaimede pikas nimistus. Ta kasvab enamasti puhmikutena ja
sobib niimoodi poolvarjuliste alade haljastamiseks, näiteks parkidesse suurte
puude alla või põõsastikesse. Ilus ei ole ta mitte ainult kevadel, lehed püsivad
isegi kuni septembrikuuni.</p>

<p>Kevadise seaherne äratundmiseks ei ole õisi vaja nähagi, väga
iseloomulikud on ka tema lehed ja kasvuvorm. Paarissulgjad liitlehed on
tal suuremad kui teistel seahernestel, kusjuures lehekesed on isegi kuni kaheksa
sentimeetri pikkused. Suurelehelistest hernestest ja ubadest eristab teda väga
pikalt teritunud lehetipp, mis lõpeb väikese pehme ogaotsaga. Lehe
alumine pind on selgesti läikiv, veidi sinakas. Nii suuri lehekesi ei ole mõistagi
ühel lehel kuigi palju: kolm paari. Lisaks tavalistele lehtedele on kevadisel
seahernel olemas ka veel abilehed. Need on leherootsude alusel olevad otse
varrele kinnitunud väikesed lehekesed.</p>
<p>Kaugemalt võib selle taime ära tunda tugeva püstise kasvuvormi järgi.
Kevadeti on ta küllaltki hõre, selles on osalt süüdi see, et kevadise
seaherne ülemised lehed avanevad alles õitsemise lõpupoole. Õitsemise ajal
ja veidi veel peale sedagi on kevadine seahernes väga hea söödataim kõigile
koduloomadele, kes vaid satub tema varjukatesse kasvukohtadesse.</p>
<p>Ilusad õied meelitavad kohale ka arvukalt mesilasi. Tolmeldamise eest saavad
nad tasuks korraliku nektarisaagi. Mesinikud hindavad teda meetaimena väga kõrgelt.
Kuid sellega ei piirdu veel kevadise seaherne kasutamisvõimalused. Vanarahvas
on temaga ravinud mitmeid arvatavast äranõidumisest tekkinud hädasid. Sellele
viitavad mõned kevadise seaherne rahvapärased nimed, nagu näiteks
jooksvarohud või imetlemiserohi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kevseah2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
