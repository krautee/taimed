<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>käopäkk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kaopakk.jpg" align="right" border="1" hspace="6" vspace="6" width="200"
height="270"></b><strong>Käopäkk</strong><br>
</font><font color="#005300" size="3" face="Arial"><em><strong>(Lathraea squamaria)</strong></em><br>
lehmarohi, maarasvad, neiuking, härjahammas</font></p>

<p><font FACE="Arial" SIZE="2">Käopäkka võib õigusega pidada meie üheks
huvitavamaks taimeks. Põhjuseid on selleks mitmeid. Kõigepealt pole tal üldse
klorofülli. Klorofüll on aine, mis annab taimedele rohelise värvuse ja mille
abil nad saavad
kätte
päikesevalguse
energia,
et
mullas olevatest mineraalainetest
ja
veest
kasvamiseks ja arenemiseks
vajalikke
aineid valmistada. Seega ei ole käopäkk võimeline
endale toitu tegema. Kuidas ta siis elab!? Ja tulebki välja nii, et käopäkk
elab täielikult teiste toodetud toidust, nagu loomad. Käopäkk kinnitub puude
ja põõsaste juurtele ja imeb nendest endale vajaliku välja. Sellist taime
nimetatakse parasiittaimeks. Huvitav on ka käopäka värvus, see meenutab
inimese nahka.</p>

<p>Kuid nagu öeldud, on käopäkas palju
huvitavat ja küllaltki ebatavalist.
Ebaharilikuks võiks pidada näiteks veel seda, et kogu käopäka taim on paks,
mahalakas-lihakas. Niisugune on nii tema maa-alune kui ka maapealne vars, ja
isegi lehed. Muide, huvitav on ka see, et käopäka maa-alusel varrel on palju
rohkem lehti kui maapealsel. Lehed meenutavad tal laiu soomuseid.</p>
<p>Viimase suure omapärana peame rääkima käopäka kasvukohast. Nimelt pole
seda huvitavat taime kuigi lihtne leida. Miks siis? Sellepärast, et suurema osa
aastast elab ta lihtsalt maa all, umbes nagu mutt või vihmauss. Mulla
alt välja pistab käopäkk nina vaid kevadel õitsemise ajaks. Siis võib käopäka
õitega varre pikkus ulatuda kuni kolmekümne sentimeetrini. Õied ise on
tal aga sarnased tavaliste taimede omadele.</p>
<p>Kust siis otsida käopäkka, seda nii huvitavat taime. Peab ütlema, et ta
pole meil üldse mitte tavaline taim ja kõigepealt oleks hea teada mõnda
kohta, kust teda on leitud. Käopäka peremeestaimedeks on eelkõige sarapuud ja
lepad, seega nende alt tasub teda ka otsida. Meeles peab pidama
veel
sedagi, et kui
ei ole soovi kogu maad üles kaevata, siis peab otsimisretke käsile võtma
aprilli lõpul või maikuus, käopäka õitsemise ajal.</p>
<p>Käopäkale on aga leitud ka üks kasutusala. Nimelt tehti neist vanasti
keedist ja anti lehmale, et viimane “kiirelt sünnitaks”. Sellest on
tekkinud ka mitmed sõnaga “lehm” seotud nimed. Ülejäänud rahvapärased
nimed viitavad tema omapärasele välimusele.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kaopakk2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
