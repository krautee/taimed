<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>aas-rebasesaba - liigikirjeldus</title>
</head>

<body link="#006000" vlink="#006000" alink="#006000" background="images/1HTtaust.gif" bgcolor="#FFFFFF">

<p align="center"><img src="images/aasrebases.jpg" hspace="6" vspace="6" align="right"
border="1" width="200" height="270"><b><font color="#005300" size="4" face="Arial">Aas-rebasesaba<br>
</font><font color="#005300" size="3" face="Arial"><i>(Alopecurus pratensis)</i></font></b><br>
<font color="#005300" size="3" face="Arial">heinamaa hundisaba, rebasehänd, rukkipeaga
kastehein, rukkipealine</font></p>

<p><font size="2" face="Arial">Rebasesaba ja <a href="ptimut.htm">põldtimut</a> on kaks meie väga tavalist kõrrelist.
Alatihti kipuvad nad üksteisega segamini minema. Kui teate, kuidas näeb välja timut,
siis teate ka, milline on rebasesaba. Nii lihtsaks teevad paljud loodusesõbrad asja enda
jaoks. Kuid egas tegelikult neil kahel taimel nii raske vahet teha olegi.</font></p>

<p><font size="2" face="Arial">Nii rebasesaba kui ka timuti pähikud moodustavad pika
tiheda tähkõisiku. Nii korrapäraseid rullikujulisi õisikuid meie teistel kõrstaimedel
ei ole. Aas-rebasesaba ja põldtimut on ka suuruselt ja üldiselt välisilmelt väga
sarnased. Kuid siiski, neil on ka olulisi ja
lihtsasti
märgatavaid erinevusi. Näiteks hakkab rebasesaba varem õitsema kui timut. Rebasesaba ilusaid õisikuid võime
teeservadel ja niitudel kohata juba mai lõpus ja juuni alguses. Kes rebasesaba tunnuseid
hästi teab, sel võib jääda mulje, et uuritud maatükil timutit ei kasvagi. Kui aga
juulikuus tagasi tulla, siis võib vaid imestada – osa rebasesabasid on muutunud
timutiteks. Niisiis hakkab timut hiljem õitsema.</font></p>

<p><font size="2" face="Arial">Teiseks on tegelikult erinev ka nende taimede õisiku kuju.
Timuti õisik on kogu pikkuses ühtlase jämedusega, rebasesabal muutub
see
aga tipu suunas
aegamööda peenemaks.</font></p>

<p><font size="2" face="Arial">Kõige kindlam eristamisvõte on aga järgmine. Võtke
uuritava taime õisik sõrmede vahele ja painutage ta ringikujuliseks. Kui ta moodustab
ilusa ühtlase ringi, siis on tegu timutiga. Kui ringist ulatuvad mitmel pool sälgud
välja, siis on tegu rebasesabaga. Samas muutuvad hästi nähtavaks ka rebasesaba õisikus
olevad pikad läbipaistvad karvad. Timutil neid pole.</font></p>

<p><font size="2" face="Arial">Nii rebasesaba kui timut on head söödataimed. Peale
koduloomade on nad väga vajalikud loomulikult ka metsloomadele. Rebasesaba kasvab
looduslikes kasvukohtades ehk isegi sagedamini kui timut. Neid mõlemaid kasvatatakse ka
kultuurpõldudel. Aas-rebasesaba eelistab niiskemaid niitusid. Kuid peale niiskuse vajab
see taim veel head mulda, kus oleks rikkalikult toitaineid.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="arebsaba2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
