<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>roomav tulikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/rotulikas.jpg" align="right" border="1" hspace="6" vspace="6" width="200"
height="270"></b> <strong>Roomav tulikas</strong><br>
</font><font color="#005500" size="3" face="Arial"><em><strong>(Ranunculus repens)</strong></em><br>
roomav tulilill, seakärsahein, varesenaadid, hanijalg</font></p>

<font FACE="Arial" SIZE="2">
<p>Roomava tulika tunneb ära roomamisest. Roomavad tema maapealsed varred, mis
ulatuvad taimest vahel mitmekümne sentimeetri kaugusele. Sellised võsundid
juurduvad kergesti sõlmekohtadest. Juurte kohale tekib uus lehekodarik ja
kasvabki uus taim. Nii võib roomav tulikas vallutada suhteliselt kiiresti väga
suure maa-ala. Seetõttu kujuneb ta sageli tüütuks umbrohuks põldudel.</p>
<p>Tüütu on ta ka seetõttu, et ta ei taha kuigi hõlpsasti maa seest välja
tulla. Selles on süüdi tema maa-alune osa, risoom. Õnneks ei ole see nii pikk
kui maapealne. Võiks isegi öelda, et pigem on see päris lühike, nii et
roomamisest ei saa juttugi olla. Kuid kurja juur, mis teda kinni hoiab, seisneb
hoopis muus: risoomi küljes on arvukalt peenikesi valgeid narmasjaid juuri. Igaüks
neist hoiab mulla osakestest oma väikese jõuga kinni ja nii saab sellest kokku
suur jõud. Seepärast võitegi põllul sageli roomavat tulikat kiruda: jälle jäi
juurikas maa sisse. Mulda jäänud risoomist kasvab aga uuel aastal, kui mitte
juba samal, uus taim, kes üritab jällegi seemneid valmis kasvatada. Seemnete
valmimine käib tal imeruttu ja seepärast on see roomava tulika jaoks küllaltki
tähtis levimisviis: nii saab ju hõivata palju kaugemaid alasid kui vaid enda
ümber olevat mõnda ruutmeetrit.</p>
<p>Roomaval tulikal on veel üks küllaltki hea määramistunnus. Nimelt on
harilikult tema varte alumised osad lillaks värvunud. Seda on eriti hea teha
siis, kui taim kasvab tõusvate vartega ega ole seetõttu sõlmekohtadest
juurdunud. Niisugusena võib roomavat tulikat kohata näiteks niisketel tiheda
rohukamaraga niitudel. Seal ei ole tal võimalik nii palju roomata, sest mullani
pääseb niikuinii väga harva.</p>
<p>Õied on tal sarnased teiste <a href="kibetul.htm" style="color: #005500"> tulikate</a> omadele, kuid lehtedes on väike
erinevus. Need pole tavalised lihtlehed, vaid ilusate rootsuga varustatud
lehekestega käelaba meenutavad liitlehed. Nagu ikka on varrelehed väiksema
rootsuga või hoopis ilma.</p>
<p>Kõikidele tulikatele sarnaselt on mürgine ka roomav tulikas, ehkki vähem
kui meie teised liigid. Seda peab arvestama loomi karjamaale lastes. Loomadest mõjuvad
tulikad eriti veistele, hobustele ja lammastele. Neil võivad tekkida kõhuhädad,
lehmadel väheneda piimaand.</p>
</font>
<div align="center"><center>

<table border="1" cellspacing="1">
  <tr>
    <td><a href="rtulikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
