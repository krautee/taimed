<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>roomav tulikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/rotulikas.jpg"
            hspace="6" height="270" width="200" vspace="6" border="1" align="right"></b>
        <strong>Roomav tulikas</strong><br>
      </font><font face="Arial" size="3" color="#005500"><em><strong>(Ranunculus
            repens)</strong></em><br>
        roomav tulilill, seakärsahein, varesenaadid, hanijalg</font></p>
    <font face="Arial" size="2">
      <p>Roomava tulika tunneb ära roomava kasvuviisi järgi. Roomavad tema
        maapealsed varred, mis ulatuvad taimest mitmekümne sentimeetri
        kaugusele. Sellised roomavad võsundid juurduvad kergesti sõlmekohtadest.
        Juurte kohale tekib uus lehekodarik ja kasvabki uus taim. Nii võib
        roomav tulikas vallutada kiiresti suure maa-ala. Lisaks maapealsele
        varrele on roomaval tulikal lühike maa-alune vars, risoom, millel
        omakorda ohtralt peenikesi juuri. Roomava tulika kuldkollastes,
        tüüpilistes tulikaõites valmib kiiresti ja ohtralt üheseemnelisi
        kukkurvilju, pähklikesi, mille abil saab edukalt hõivata kaugemaid
        alasid kui mõned ruutmeetrid enda ümber.</p>
      <p>See kõik kokku, edukas vegetatiivne ja generatiivne paljunemine, võib
        roomavast tulikast üsna tüütu umbrohu teha. Roomavat tulikat kohtab
        kõige erinevamates kasvukohtades. Lisaks erinevatele looduslikele
        kooslustele levib ta väga tublilt ka inimese poolt tugevasti muudetud
        keskkonnas: põldudel, aedades, teeservadel ja nii edasi.</p>
      <p>Roomaval tulikal on veel üks küllaltki hea määramistunnus. Nimelt on
        harilikult tema varte alumised osad lillaks värvunud. Seda on eriti hea
        teha
        siis, kui taim kasvab tõusvate vartega ega ole seetõttu sõlmekohtadest
        juurdunud. Niisugusena võib roomavat tulikat kohata näiteks niisketel
        tiheda
        rohukamaraga niitudel. Seal ei ole tal võimalik nii palju roomata, sest
        mullani
        pääseb niikuinii väga harva. Õied on tal sarnased teiste <a href="kibetul.htm"
          style="color: #005500"> tulikate</a> omadele, kuid lehtedes on väike
        erinevus. Need pole tavalised lihtlehed, vaid ilusate rootsuga
        varustatud
        lehekestega käelaba meenutavad liitlehed. Nagu ikka on varrelehed
        väiksema
        rootsuga või hoopis ilma.</p>
      <p>Kõikidele tulikatele sarnaselt on mürgine ka roomav tulikas, ehkki
        vähem kui meie teised liigid. Seda peab arvestama loomi karjamaale
        lastes. Loomadest mõjuvad tulikad eriti veistele, hobustele ja
        lammastele. Neil võivad tekkida kõhuhädad, lehmadel väheneda piimaand.</p>
    </font><br>
    <font face="Arial" size="2"></font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="rtulikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
