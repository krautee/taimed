<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik mailane - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/hmailane.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Harilik
          mailane</strong><br>
      </font><font face="Arial" size="3" color="#005500"><em><strong>(Veronica
            officinalis)</strong></em><br>
        jooksjarohi, paistetuse rohi, eerenprüüs, hundihamba rohi</font></p>
    <p><font face="Arial" size="2">Harilik mailane on arvatavasti niisama
        tavaline kui mõnevõrra sarnane külmamailane, aga et ta ei kasva nii
        sageli inimese vahetus läheduses, siis tuntakse teda halvemini.
        Sellegipoolest on harilik mailane juba ammust ajast olnud kasutusel
        ravimtaimena. Hariliku mailase raviomadustele viitab ka tema
        ladinakeelne eesnimi officinalis.<br>
      </font></p>
    <font face="Arial" size="2">
      <p>Kuna arvatavasti on külmamailast ravimtaimena kogutud just hariliku
        mailase pähe, siis tuleks esmalt selgeks teha nende kahe liigi
        eristamine. Õigupoolest on nad päris ise nägu taimed. Kui külmamailane
        on enam-vähem püstise varrega, siis hariliku mailase vars on roomav,
        vaid õiekobar ja varre tipp kerkib taeva poole - sellist kasvuviisi
        nimetatakse tõusvaks. Erinevalt külmamailasest on hariliku mailase õied
        heledamad ja väiksemad. Kui külmamailasel on varre tipus kaks vastamisi
        asetsevat õiekobarat, siis harilikul mailasel on neid enamasti üks. Võib
        ka kaks olla, aga viimasel juhul pole kobarad varrel vastamisi. Kõige
        kindlam eristamistunnus on järgmine: külmamailase varrel on kaks
        karvarida, hariliku mailase vars on ühtlaselt karvane.</p>
      <p>Ravimiks kogutakse hariliku mailase ürti. Ürt on taime ülemine osa koos
        õitega. Mõttekas on koguda taimi, mis on vastpuhkenud õitega.
        Ravimtaimena on teda kasutatud nii sees- kui välispidiselt. Mailasetee
        tegemiseks tuleb võtta teelusikatäis ürti ja sellele kallata klaas keeva
        vett. Juua tuleb peale paarikümneminutilist tõmbamist.</p>
      <p>On terve armee haigusi, mille vastu harilikul mailasel on arvatud väge
        olevat. Kõigepealt erinevad hingamisteede põletikud, ka lihtne köha.
        Harilikku mailast on tarvitatud mao-, soole-, põie- ja neeruhaiguste
        vastu. Mailaseteed on soovitatud juua neil, kel raskusi mõttetööga, aju
        väsinud või esineb tasakaaluhäireid. Isegi veresoonte lupjumise ohtu
        pidi harilik mailane vähendama.</p>
      <p>Perekonna eestikeelne nimetus, mailane, on tulnud sellest, et
        koduarstid ravisid temaga mailaste - maa-aluste vaimude - läbi inimese
        keha külge tulnud haigusi, sellisteks peeti vistrikuid, ohetisi jne.
        Peale määrides aitavad hariliku mailase keedised paljude nahahaiguste,
        ka sügeliste ja mädanevate haavadega põletike vastu. Hariliku mailase
        kasutuspõld on olnud väga lai.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="hmail2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
