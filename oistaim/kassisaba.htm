<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kassisaba - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial,Arial" size="4"><img src="images/kassisabaM.jpg"
          hspace="6" height="270" width="200" vspace="6" border="1" align="right"></font><font
        face="Arial,Arial" size="4" color="#005300"><b> </b><strong>Kassisaba</strong><br>
      </font><font face="Arial,Arial" size="3" color="#005300"><em><strong>(Veronica
            spicata)</strong></em><br>
        konnakuusk, kuuskjalg, seasaba, villirohe</font></p>
    <p><font face="Arial" size="2">Kassisabal pole küll mailaste perekonnale
        omast nime, kuid temagi kuulub samasse perekonda Veronica, mailane.
        Suguluses võib igaüks veenduda taime lähemalt uurides. Selgub, et
        kassisabal on mailastele omased vastakuti asetsevad lehed ja peaaegu
        korrapärased eresinised õied - ainult peaaegu korrapärased sellepärast,
        et neljast kroonlehest üks on iseloomulikult teistest veidi suurem. Maa
        all kasvab kassisabal pikk risoom.</font></p>
    <p><font face="Arial" size="2">Kõige rohkem sarnaneb kassisaba pikalehise
        mailasega. Mõlemal liigil on sarnased õisikud – tihedad pikad kobarad
        varre tipus, nagu kassi sabad. Mõlemal liigil on tavaliselt üks
        õiekobar, vahel harva võivad ülemiste lehtede kaenlas tekkida väikesed
        lisakobarad, sagedamini just pikalehisel mailasel. Pikas õisikus
        avanevad esmalt alumised õied, hiljem ülemised, nii võib üks taim
        õitseda kogu suve. Seda on tähele pannud ka aednikud, kes on kassisaba
        aedadesse toonud, kus paljudest vartest koosnevad puhmikud võivad
        õitseda juunist septembrini.</font></p>
    <font face="Arial" size="2">
      <p>Pikalehisel mailasel ja kassisabal on ka mõned selged erinevused. Kahe
        liigi eristamiseks piisab lehtedest. Kui kaks taime on kõrvuti, siis
        selgub kohe, et ühe lehed on pika teravneva tipuga, teisel aga järsult
        teritunud. See viimane on kassisaba. Kui lehtede asetust varrel uurima
        hakata, siis on näha, et kassisaba lehed asetsevad paarikaupa vastakuti,
        pikalehisel mailasel on kolme- või neljakaupa, männasena ümber varre.
        Kassisaba leht aheneb varre suunas sujuvalt ja lehe rootsu peaaegu pole,
        pikalehisel mailasel läheb leht alusel üle lühikeseks selgeks rootsuks.</p>
      <p>Kassisaba on küll ilus, aga ega temast suurt midagi enamat kasu ka ei
        ole.
        Loomasöödana on ta väga madala väärtusega ja üldse näksivad teda vaid
        lambad, veised jätavad kasvama. Inimene on leidnud talle vaid ühe
        tarviliku
        rakenduse: kassisaba järgi saab määrata pinnase iseloomu. Kus kassisaba
        kasvab, sealt on muld kerge, sageli liivane. Kel on tulnud tahtmine ta
        oma koduaeda tuua, see
        teadku, et selleks tuleb vaid korjata kassisaba seemneid. Seemnetest
        läheb ta
        üpris kergesti kasvama ja taimi polegi vaja niidult välja kaevata.</p>
    </font><font face="Arial" size="2">
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kassisaba2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
