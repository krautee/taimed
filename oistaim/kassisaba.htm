<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kassisaba - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font size="4" face="Arial,Arial"><img src="images/kassisabaM.jpg"
align="right" border="1" hspace="6" vspace="6" width="200" height="270"></font><font
color="#005300" size="4" face="Arial,Arial"><b> </b><strong>Kassisaba</strong><br>
</font><font color="#005300" size="3" face="Arial,Arial"><em><strong>(Veronica spicata)</strong></em><br>
konnakuusk, kuuskjalg, seasaba, villirohe</font></p>

<p><font FACE="Arial" SIZE="2">Kassisabal pole küll mailaste perekonnale omast
nime, kuid ta kuulub siiski samasse perekonda. Selles võib igaüks veenduda
teda lähemalt uurides. Selgub, et kassisabal on mailastele omased ebakorrapärased
eresinised õied, vastakuti asetsevad lehed ja
maa
all pikk risoom. Kõige
rohkem sarnaneb kassisaba pikalehise mailasega. Mõlemal liigil on sarnased õisikud
– väga tihedad pikad kobarad varre tipus, seega nagu kassi sabad. Viimasest pärineb
ilmselt ka kassisaba nii levinud nimi. Pikas õisikus avanevad esmalt alumised
õied ja hiljem ülemised, nii võib üks taim pikka aega õitseda ja silmailu
pakkuda. Seda on tähele pannud ka aednikud, kes on kassisaba oma ilupeenardele
toonud, kus tema paljudest vartest koosnevad puhmikud võivad õitseda isegi
juunist septembrini.</p>

<p>Siiski on pikalehisel mailasel ja kassisabal ka mõned selged erinevused.
Piisab pilgu heitmisest lehtedele. Kui kaks taime on kõrvuti, siis selgub kohe,
et ühe lehed on pika terava tipuga, teisel aga järsult teritunud või veel
sagedamini hoopis tömbid. See viimane on kassisaba. Kui lehtede asetust varrel
uurima hakata, siis on näha, et kassisaba lehed asetsevad paarikaupa vastakuti,
pikalehise mailase omad aga enamasti kolmekaupa ümber varre. Selle viimase
juhtumi kohta ütlevad botaanikud, et lehed on männastena. Mõlemal liigil on
õisikuid tavaliselt vaid üks, kuid vahel võib ülemiste lehtede kaenlas
esineda veel väikesi lisakobaraid. Mitu õiekobarat on sagedamini pikalehisel
mailasel. Nende kahe liigi eristamiseks peaks aga täielikult piisama lehtede
vaatamisest.</p>
<p>Kassisaba on küll ilus, aga ega temast suurt midagi enamat kasu ka ei ole.
Loomasöödana on ta väga madala väärtusega ja üldse näksivad teda vaid
lambad, veised jätavad kasvama. Inimene on leidnud talle vaid ühe tarviliku
rakenduse: kassisaba järgi saab määrata pinnase iseloomu. Kus kassisaba
kasvab, sealt on muld kerge, sageli liivane.</p>
<p>Selline see kassisaba on. Kel on tulnud tahtmine ta oma koduaeda tuua, see
teadku, et selleks tuleb vaid korjata kassisaba seemneid. Seemnetest läheb ta
üpris kergesti kasvama ja taimi polegi vaja välja kaevata.</p>
</font>
<div align="center"><center>

<table border="1" cellspacing="1">
  <tr>
    <td><a href="kassisaba2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
