<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>roomav madar - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/roomadar.jpg" width="200" height="270" border="1"
hspace="6" vspace="6" align="right"><font face="Arial" color="#005500"><big><strong>Roomav
madar</strong><br>
</big><em><strong>(Galium aparine)</strong></em><br>
kare virn, virnarohi, kiskjarohi, kassitapp</font></p>

<font FACE="Arial" SIZE="2">
<p>Roomav madar väärib kindlasti nime kiskjarohi. Ta haakub alati kõigi mööduvate
loomade ja inimeste külge, isegi tema kõrval kasvavad taimed ei pääse
raudsest haardest. Seevastu on raskem ära arvata, millest on tekkinud vana
taimenimi “virn”. Kuid ometi on see kindlalt kõige laiemalt, kogu Eestis
tuntud, roomava madara nimi. Tegelikult on aga olemas veel üks sarnane liik: põldmadar.
Vanarahvas on neid ilmselt üheks pidanud, sest eristamine ei ole alati jõukohane
isegi kogenud taimeteadlastele. Looduses esineb rohkesti kahe liigi vahepealsete
tunnustega taime. Millegipärast on virn antud nimeks just roomavale madarale.
Ka on põldmadar sagedasem põlluumbrohi, seega oleks loogiline arvata, et
inimesed puutusid sagedamini kokku põldmadaraga ja iseloomulik nimi “virn”
sobiks just temale.</p>
<p>Mis on siis nende kahe liigi tüüpiline tunnus, mis eristab neid kõigist
teistest madaratest? See on see sama omadus haakuda häbenemata kõigi möödujate
külge. Nagu eesnimi “roomav” ütleb, roomab see taim (ka põldmadar)
sagedasti mööda maad, harvem tõuseb teistele taimedele haakudes ka veidi kõrgemale.
Alati jääb ta ette inimese jalgade liikumisteele. Kuna need madarad kasvavad
aga küllaltki pikaks, siis ei pääse inimesed tema moodustatud tõketest mööda
ja nii võibki varsti märgata, et miski on ümber jalgade. Seejuures peab aga märkima,
et roomava madara varred võivad olla kuni kaks korda pikemad põldmadara
omadest (kuni 1,2 meetrit). Seega takerduvad inimesed kergemini just roomavasse
madarasse. Teiseks ründab roomav madar inimest sageli salaja, paksu rohu sees mõnel
aiateel, kui põldmadar kasvab enamasti lagedamal põllul nähtaval kohal, nii
et inimene saab teda vältida. Võib-olla need kaks fakti ongi põhjuseks, et
salakaval nimi “virn” on saanud just roomavale madarale.</p>
<p>Roomava madara karedus on tingitud teda katvatest haakjatest harjastest.
Eriti palju on neid neljakandiliste varte teravatel kantidel ja lehtede servades
ning alumisel pinnal. Kuid loomulikult mõtleb taim ka oma paljunemise peale,
nii on ilmselt kõige haakuvamateks siiski tema viljad. Need haakuvad julgelt kõigi
möödujate, eriti meelsasti aga inimese püksiriide ja saapapaelte külge,
lootuses, et leiavad peagi uue koha, mida vallutada. Viljades on ka üks roomava
ja põldmadara erinevus: roomava madara omad on umbes viie millimeetrise läbimõõduga,
põldmadara viljad aga üle kahe korra väiksemad.</p>
<p>Lõpetuseks olgu öeldud, et roomav madar ei ole vaid nuhtlus ja tülikas
umbrohi. Ta on ka mitmeti kasutatav ravimtaim. Näiteks aitab ta närvihaiguste,
eriti just mitmete tõmblemist põhjustavate haiguste korral. Kuid samas kuulub
virn paljude teesegude koostisesse, osadega neist võideldakse isegi vähi
vastu. Roomava madara pikkadest peentest juurtest on saadud punast värvainet.</p>
</font><div align="center"><center>

<table border="1" cellspacing="1">
  <tr>
    <td><a href="roommadar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
