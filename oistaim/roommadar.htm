<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>roomav madar - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/roomadar.jpg" hspace="6" height="270" width="200"
        vspace="6" border="1" align="right"><font face="Arial" color="#005500"><big><strong>Roomav
            madar</strong><br>
        </big><em><strong>(Galium aparine)</strong></em><br>
        kare virn, virnarohi, kiskjarohi, kassitapp</font></p>
    <font face="Arial" size="2">
      <p>Roomav madar väärib nime kiskjarohi - ta haakub kõigi möödujate külge,
        ka samas kasvavad taimed ei pääse raudsest haardest. Roomav madar ehk
        virn - viimane on kindlalti roomava madara kõige laiemalt tuntud
        rahvapärane nimi. Tegelikult kasvab Eestis veel üks väga sarnane liik:
        põldmadar. Vanarahvas on neid ilmselt üheks pidanud, sest eristamine ei
        ole alati jõukohane ka kogenud taimeteadlasele ja looduses kasvab
        rohkesti kahe liigi vahepealsete tunnustega taimi. Millegipärast on virn
        antud nimeks just roomavale madarale.</p>
      <p>Mis neid kahte liiki kõigist teistest madaratest eristab? Seesama
        omadus haakuda jultunult kõigi möödujate külge. Nagu eesnimi “roomav”
        ütleb, kasvab taim mööda maad roomates, harvem tõuseb teistele taimedele
        haakudes veidi kõrgemale, samasugune kasvuviis on ka põldmadaral.
        Roomava madara varred võivad olla üle meetri pikad, põldmadaral enamasti
        vähemalt poole lühemad. Kui põldmadar kasvab enamasti lagedal põllul ja
        teda saab vältida, siis roomav madar haagib jalgadesse märkamatult, sest
        kasvab sageli paksu rohu sees. Võib-olla kirjeldatud erinevus ongi
        põhjuseks, miks salapärase nimiga virn on kutsutud pigem roomavat
        madarat.<font face="Arial" size="2"></font></p>
      <p>Roomava madara karedus on tingitud taime katvatest haakjatest
        harjastest. Eriti palju on neid neljakandiliste varte teravatel kantidel
        aga ka lehtede servadel ja alumisel pinnal. Kõige haakuvamad on
        arvatavasti roomava madara viljad. Eriti hõlpsalt haakuvad need näiteks
        inimese püksisäärde ja saapapaeltesse ning levivad sedasi uutesse
        kasvukohtadesse. Viljades ongi üks roomava ja põldmadara erinevus: kui
        roomava madara viljad on umbes viie millimeetrise läbimõõduga, siis
        põldmadaral üle kahe korra väiksemad.</p>
      <p>Olgu lisatud, et roomav madar ei ole vaid nuhtlus ja tülikas umbrohi.
        Ta on ka mitmeti kasutatav ravimtaim. Temast on abi saadud närvihaiguste
        korral. Lisaks kuulub virn paljude teesegude koostisesse, osadega neist
        võideldakse isegi vähi vastu. Roomava madara pikkadest peentest juurtest
        on saadud punast värvainet.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="roommadar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
