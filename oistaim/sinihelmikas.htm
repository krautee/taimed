<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sinihelmikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/sinihelm.jpg" align="right" border="1" hspace="6" vspace="6" width="200"
height="270"></b><strong>Sinihelmikas</strong><br>
</big><em><strong>(Molinia caerulea)</strong></em><br>
sinisõlmik, ükssõlmik, nisuein, piibukõrs, must kastevars</font></p>

<font FACE="Arial" SIZE="2">
<p>Sinihelmika elu on inimesega seotud – talle meeldib, kui soid ja rabasid
kuivendatakse. Kuivendatud märgaladelt võimegi teda ilmselt kõige sagedamini
leida. Sellisteks kohtadeks on näiteks kuivenduskraavide kaldad. Kui aga
kasvukoht liiga vesiseks või liiga kuivaks ja varjuliseks hakkab muutuma,
jääb sinihelmikapuhmaid üha vähemaks. Nii et teda võib pidada üheks üleminekualade
taimeks. Sinihelmikat võime kohata ka soodes ja soometsades, rabaservadel ning
niisketel niitudel.</p>
<p>&quot;Sini-&quot; on sinihelmika nimes seepärast, et tema pikad kitsad õisikud
on tavaliselt sinakad või lillakad.</p>
<p>Sinihelmikas on kõrreline, kes kasvab suurte mätastena. Vahel moodustab ta
mitmekümne sentimeetri kõrguseid mättaid, mille taha võib niidul või metsas
kergesti komistada. Sinihelmika varred ulatuvad tavaliselt täiskasvanule puusakõrgusele,
kuid mõned vormid võivad kasvada isegi kahe meetri kõrguseks. Selliseid
suurekasvulisi sinihelmikaid kasvatatakse Kesk-Euroopas loomadele allapanuks,
meil sinihelmikas erilist kasutamist ei leia.</p>
<p>Sinihelmika ehitus on küllaltki huvitav, sest tal on mitmeid olulisi
erinevusi võrreldes teiste kõrrelistega. Kõigepealt on tal lehetuppede tipul
kileja keelekese asemel karvaring, nii nagu näiteks <a href="proog.htm" style="color: #005500">pillirool</a>. Lehed asuvad küll
jäigalt püsti, kuid on tegelikult väga pehmed ja paberitaoliselt õhukesed.
Kui aga lehte painutada, võib näha, et selle ülemine pind on kaetud
pikkade valgete karvadega.</font><font face="Arial"> </font><font FACE="Arial" SIZE="2">Teiseks
näeme tema kõrrel vaid ühte sõlmekohta. Selle tunnuse järgi on loodud ka
mitmed sinihelmika nimed. Tegelikult on tal siiski sõlmesid palju rohkem,
ainult et ülejäänud sõlmevahed on sellest ühest tunduvalt lühemad. Need on
tihedalt koos ja peitunud mulla sisse. Mullasiseste sõlmede juurest kasvavad välja
sinihelmika juurmised lehed, aga ka pikad lisajuured. Viimased on küllaltki jämedad
ja tugevad, lausa nagu traadid. Värvuselt on sinihelmika juured kollased. Hirmuäratav
on ka nende pikkus: see võib ulatuda meetrini. Seega on üksik sinihelmikas maa
küljes väga kõvasti kinni. Kuid millise võimsa puhma moodustavad veel kümned
sinihelmikataimed koos!</p>
</font><div align="center"><center>

<table border="1" cellspacing="1">
  <tr>
    <td><a href="sinihelmikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
