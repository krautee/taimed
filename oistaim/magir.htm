<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>mägiristik - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/magiristik.jpg" align="right" border="1" hspace="6" vspace="6" width="200"
height="270"> </b><strong>Mägiristik</strong><br>
</font><font color="#005300" size="3" face="Arial"><em><strong>(Trifolium montanum)</strong></em><br>
valge ristikhein, valge härjapea, jaanirohi, isurohud</font></p>

<font FACE="Arial" SIZE="2">
<p>Mägiristik on samuti valgeõieline, nagu
<a href="vristik.htm">valge
ristik</a>. Sassi nad omavahel siiski ei lähe. Valge ristik roomab mööda maad
ja tõuseb harva enam kui kümne sentimeetri kõrgusele, mägiristik on aga püstise
varrega taim ja
tema
vars võib kasvada isegi kuuekümne sentimeetri kõrguseks. Kui
valgel ristikul näeme pealt vaadates vaid rohkeid lehti, siis mägiristikul on
vaid üksikud lehed piklike lehekestega. Mägiristiku vars on sageli täiesti
harunemata. Nii on ta meie üks tugevama välimusega ristikuid. Tema vars isegi
puitub sügise poole ning seetõttu on ta õitsemise lõpul ja pärast seda üpris
väheväärtuslik söödataim.
Kevadel
on ta
siiski paljudele loomadele maitsev suutäis. Eeskätt meeldib ta lammastele.</p>
<p>Kuid mägiristikust
on
palju kasu
hoopis teistel põhjustel. Tema õied on
koondunud kuni sajakaupa suurtesse valgetesse või kreemikatesse nuttidesse.
Neil on harukordselt tugev meelõhn. Nii meelitavad mägiristiku kogumikud
kohale rohkesti mesilasi ja mägiristik hõivabki tähtsa koha meetaimede
nimekirjas.</p>
<p>Ka inimestes on tugev meelõhn huvi äratanud. Nii on proovitud mägiristikust
saada meelõhnalist ja -maitselist teed. Seejuures on aga üldiselt alt mindud.
Mägiristikust tehtud teel pole midagi pistmist meega, ta on ennemini veidi
ebameeldiva maitsega. Siiski on rahvameditsiinis selle teega ravitud paljusid
naistel
esinevaid
muresid. Vähem on temast kasu saanud mehed. Selline jook
vähendab köha ja kiirendab venituste paranemist.</p>
<p>Ka loomade ravimisel on mägiristikust abi. Selleks koguti õitsvaid taimi.
Et seda tehti jaanipäeva paiku, kui taimed alles noored, siis on tekkinud ka
nimesid, mis on seotud jaanipäevaga. Talvel, kui lehmal sündis vasikas, siis
keedeti saadud rohtu ja anti keeduvett lehmale juua. Kui aga koduloomadel kadus
söögiisu, siis anti neile jällegi mägiristiku teed kui isutõstvat vahendit.
Seega peitub enamik mägiristiku saladusi tema õites.</p>
<p>Kes tahab nüüd mägiristikut korjama minna, see peab teadma ka tema
kasvukohti. Üldiselt on ta meil küllaltki
tavaline
taim,
kes
kasvab
väga
paljudes
kohtades, kuid eelistab siiski
lubjarikkamaid muldi. Seega tasub
teda
otsida
eelkõige
valgusküllastelt
paepealsetelt. Sageli võib
teda näha näiteks Lääne-Eesti kadastikes ja hõredates männimetsades.
Kogudes tuleks kääridega lõigata ära vaid taime ülemine osa, see on väärtuslikum.
Nii jääb kindlasti mulda ka mägiristiku jäme juurikas, millest järgmisel
aastal kasvab maapinnale uus taim.</font></p>
<div align="center"><center>

<table border="1" cellspacing="1">
  <tr>
    <td><a href="magir2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
