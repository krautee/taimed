<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>vereurmarohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/vurohi.jpg" align="right" border="1" hspace="6" vspace="6" width="270"
height="200"></b><strong>Vereurmarohi</strong><br>
</font><font color="#005500" size="3" face="Arial"><em><strong>(Chelidonium majus)</strong></em><br>
punaserohi, punasetõverohi, vererohi, õuetõberohi</font></p>

<font FACE="Arial" SIZE="2">
<p>Vereurmarohtu pole raske ära tunda. Tuleb üles otsida mõni mahajäetud
kohake ja seal suure puhmana kasvav sinakasroheline võimas mahlakas taim. Õied
on tal kollased, nelja kroonlehega. Kui kahtlusalune taim on leitud, siis murdke
tal üks oks, leht või õieraag. Kui selle seest ilmub nähtavale kollakasoranz
piimmahl, mis murdekohale kiiresti väikese tilga moodustab, siis oletegi
leidnud vereurmarohu.</p>
<p>See taim oli vanasti tarkadele tohtritele terve varandus, aga enne
vereurmarohu omadustega tuttavaks saamist tuleb temaga ettevaatlikult ringi käia.
See kollakas piimmahl on suhteliselt mürgine, tugevasti sööbiv aine. Vahel võib
see nahale sattudes tekitada raskesti paraneva haavandi, kuid suhu pääsenult
ei vabane te niipea kõrvetavast valust suus ja kurgus. Kui mürgine mahl aga kõhtu
satub, siis võib tekkida raskem mürgistus koos mao
ja maksa valude ning iiveldusega. Selline asi võib juhtuda väikelaste puhul,
kes on harjunud kõike hammastega proovima. Õnneks on vereurmarohu mahlal
siiski hoiatavalt ja peletavalt vastik lõhn. Ettevaatust ka mahla silma
sattumise suhtes: kui vigastatud oksale vastu minna, siis võib viimane mõne
teise oksa või lehe tagant valla pääseda ja mürgine mahlatilk lendab
teadmata suunas.</p>
<p>Tugevalt sööbiva ainena on teda ammusest ajast kasutatud mitmete
nahahaiguste raviks. Vereurmarohu vaenlased on eelkõige soolatüükad, kuid ka
konnasilmad, sammaspool, käsnad ja isegi sügelised. Seejuures tuleb toime saavutamiseks panna mahla haigele kohale korduvalt. Näiteks soolatüükale
pannes värvub see peagi mustaks ja mõõtmed mõne päeva jooksul vähenema.
Allergiliste ja raskesti paranevate nahahaiguste korral on tehtud vereurmarohu
vanne. See imeline mahl pidi aitama isegi putukahammustuste, marrastuste ja
halvasti paranevate haavade korral. Vereurmarohu vesileotisega on loputatud
pead, et vabaneda kõõmast. Taime maapealsete osade keedis on olnud kasutusel
kompressina silmi ründava kae korral, kuid selline kasutamine on
silmade suure tundlikkuse tõttu äärmiselt ohtlik ja seda tohib teha vaid
asjatundja.</p>
<p>Kuid vereurmarohtu on kasutatud ravimtaimena isegi seespidiselt. Kindlalt on
ta olnud vanade eestlastest loomakasvatajate apteegis kui koduloomade
punakusesuse vastane rohi. Aga ka inimestele on ta oskusliku kasutamise korral
hea. Abi on leitud teest, milleks tuleb võtta teelusikatäis taime, kas värskelt
või kuivatatult, valada peale klaas keeva vett ja lasta jahtuda. Seejärel
juua lonkshaaval klaas päevas, mitte üle kümne päeva järjest. Nii aitab ta
maksahaiguste, sapipõie- ja jämesoolepõletiku vastu. Vahel, näiteks kollatõve
eriti raskete vormide puhul, läheb vaja suuremaid annuseid. Sel juhul toimub
ravi vaid arstide kontrolli all. Nii et olge ettevaatlikud selle huvitava, kuid
ohtliku taimega.</p>
</font>
<div align="center"><center>

<table border="1" cellspacing="1">
  <tr>
    <td><a href="vurohi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
