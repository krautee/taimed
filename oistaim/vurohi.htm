<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>vereurmarohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/vurohi.jpg"
            align="right" hspace="6" height="200" width="270" vspace="6" border="1"></b><strong>Harilik
          vereurmarohi</strong><br>
      </font><font face="Arial" size="3" color="#005500"><em><strong>(Chelidonium
            majus)</strong></em><br>
        punaserohi, punasetõverohi, vererohi, õuetõberohi</font></p>
    <font face="Arial" size="2">
      <p>Vereurmarohtu pole raske ära tunda. Tuleb üles otsida mõni mahajäetud
        kohake ja seal suure puhmana kasvav sinakasroheline suurt kasvu mahlakas
        taim. Õied on tal kollased, nelja kroonlehega. Kui kahtlusalune taim on
        leitud, siis murdke üks oks, leht või õieraag. Kui sellest immitseb
        kollakasoranşi piimmahla, siis olete leidnud vereurmarohu.</p>
      <p>Vereurmarohi oli vanasti tarkadele tohtritele terve varandus, aga enne
        vereurmarohu omadustega tutvumist, tuleb temaga ettevaatlikult ringi
        käia. Taime kollakas piimmahl on suhteliselt mürgine, tugevasti sööbiv
        vedelik. Nahale võib see tekitada haavandi ja suhu sattunud, ei vabane
        te niipea kõrvetav-kibedest maitsest suus ja kurgus. Kui mürgine mahl
        kõhtu jõuab, võib tekkida mürgistus koos mao ja maksa valude ning
        iiveldusega. Õnneks on vereurmarohu mahlal hoiatav silmatorkav värvus ja
        peletavalt ebameeldiv lõhn.</p>
      <p>Vereurmarohu piimmahla on ammusest ajast kasutatud mitmete nahahaiguste
        raviks. Vereurmarohu vaenlased on eelkõige soolatüükad aga ka
        konnasilmad, sammaspool, käsnad ja isegi sügelised. Toime saavutamiseks
        tuleb mahla panna haigele kohale korduvalt. Näiteks soolatüükale pannes
        värvub see peagi mustaks ja mõõtmed hakkavad mõne päeva jooksul
        vähenema. Allergiliste ja raskesti paranevate nahahaiguste korral on
        tehtud vereurmarohu vanne. Piimmahl pidavat aitama ka putukahammustuste,
        marrastuste ja halvasti paranevate haavade korral. Vereurmarohu
        vesileotisega on loputatud pead, et vabaneda kõõmast. Taime maapealsete
        osade keedis on olnud kasutusel kompressina silmade kae vastu, kuid
        selline kasutamine on silmade suure tundlikkuse tõttu äärmiselt ohtlik
        ning tänapäeval on hulga efektiivsemaid ravimeetodeid, seetõttu ei
        soovitata seda raviks kasutada.</p>
      <p>Vereurmarohtu on kasutatud ravimtaimena ka seespidiselt. Ta on olnud
        loomakasvatajate apteegis kui koduloomade punakusesuse vastane rohi. Ka
        inimestele on temast oskusliku kasutamise korral abi olnud. Abi on
        leitud teest, milleks tuleb võtta teelusikatäis taime, kas värskelt või
        kuivatatult, valada peale klaas keeva vett ja lasta jahtuda. Seejärel
        juua lonkshaaval klaas päevas, mitte üle kümne päeva järjest. Nii on ta
        aidanud maksahaiguste, sapipõie- ja jämesoolepõletiku vastu. Mitte
        kasutada rasedatel, imetavatel emadel, sapikivide, sapiteede ummistuse
        ning ägedate maksahaiguste puhul. Kärveltoimena võivad esineda iiveldus,
        kõhulahtisus, harva maksapõletik. Üleannustamine võib tuua mao- ja
        soolespasmid, verist uriini ja sagedat urineerimisvajadust.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vurohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
