<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik saar - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font color="#005500" size="4" face="Arial"><b><img
src="images/saar.jpg" align="right" border="1" hspace="6" vspace="6" width="270"
height="200"> </b><strong>Harilik saar</strong><br>
</font><font color="#005500" size="3" face="Arial"><em><strong>(Fraxinus excelsior)</strong></em><br>
saarepuu, saarn, saarnas, suar</font></p>

<font FACE="Arial" SIZE="2">
<p>Saarepuu otsast langevad seemned alla helikopteritena nagu <a href="vaher.htm">vahtralt</a>.
Kui erinevalt vahtrast on saarel viljad ühekaupa. Neist ei saa ka pikka nina
teha. Kui vahtra seemned leiavad uue puu jaoks kasvukoha juba sügisel, siis
enamik saare seemneid lendab õhus hoopis kevadel.</p>
<p>Tegelikult on neil kahel puul aga väga vähe ühist. Näiteks on saarel
liitlehed, mille tõttu võib teda <a href="pihlak.htm">pihlakaga</a> sassi
ajada. Kuid saare lehed on rohkem läikivad, pole karvased ja jämedalt saagja
servaga. Nende lehekesed on suuremad, terava tipuga ja täiesti paljad. Rohkem
ühist on saarel meie parkide sireliga ja kaugete maade õlipuuga. Õlipuu on
see puu, mille okstest punuti võitjate pärgi. Kõik nad kuuluvad õlipuuliste
hulka. Kes seda ei usu, see otsigu üles värskelt saetud saareplank ja
nuusutagu. Sellest õhkub väga tugevat vänget lõhna, mis on tingitud saarepuu
eeterlikest õlidest.</p>
<p><img src="images/saar1.jpg" width="200" height="270" align="left" border="1" hspace="6"
vspace="6">Nende õlide tõttu on saar leidnud kasutamist ka rahvameditsiinis.
Tarvitatakse koort, seemneid ja lehti. Noorte lehtede vann võib aidata näiteks
liigese- la lihasevalu korral. Kuid koorest on saadud ka abi riide ja villa
mustaks, siniseks või pruuniks värvimisel. Isegi naha parkimisel on teda
kasutatud. Tegelikult soovitatakse saare noori vilju isegi süüa. Nad on eelkõige
vitamiin C allikaks. Söömiseks tuleks viljad esmalt marineerida. Eks igaüks
proovib ja siis otsustab, kas võiks teinekordki maiusrooga teha.</p>
<p>Kuid saare peamine väärtus on tema hinnaline puit. See on kõvem kui <a href="tamm.htm">tammel</a>,
väga kaunite aastarõngastega, sitke, veidi punaka varjundiga ning väga raske.
Eelkõige on temast tehtud tugevat materjali nõudvaid esemeid: mitmeid tööriistu,
põllutöömasinate osi, suuski ja teisi spordiriistu, vankreid, regesid. Kuid väga
ilus on ta majade siseviimistluses, parketina, vineerina, laialt kasutatakse
saare puitu mööbli valmistamiseks.</p>
<p>Sageli võib saart kohata vanades parkides. Neis on ta väga kaunis oma
suurte hõredate haraliste okstega. Ilu lisab seegi, et iseloomuliku lõhnaga
mahla tõttu ei ole tal peaaegu kahjureid olemaski. Isegi seeni esineb tal vaid
harva. Mõnikord võib kurja teha siiski talve käre pakane või kevadine hiliskülm.
Uutel linnade haljasaladel ta hästi ei kasva, sest latv võib varakult kuivada
kahjulike gaaside ja tahma tõttu.</p>
</font>
<div align="center"><center>

<table border="1" cellspacing="1">
  <tr>
    <td><a href="saar2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
