<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kõrvenõges - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#004F00" size="4" face="Arial"><b><img
src="images/noges.jpg" align="right" border="1" hspace="6" vspace="6" width="200"
height="270"> </b><strong>Kõrvenõges</strong><br>
</font><font color="#004F00" size="3" face="Arial"><em><strong>(Urtica dioica)</strong></em><br>
nogulane, nõgene, treegal, supinõges, suskja</font></p>

<font FACE="Arial" SIZE="2">
<p>Meie looduses kasvab kaks nõgeseliiki: kõrvenõges ja raudnõges. Mõlemad
on tavalised umbrohud. Raudnõges on eelkõige köögiviljaaedade viljaka mulla
taim, kõrvenõges kasvab aga väga erinevates kohtades, nii viljakal aiamullal
kui ka viljatul kivimüüril. Siiski rohkem meeldivad ka temale rammusad
kasvukohad. Sellised on näiteks vanad sõnnikuhunnikud, lautade ja heinaküünide
servad, samuti niisked pehme huumuserikka mullaga metsad. Heades tingimustes
levib kõrvenõges oma rohkete maa-aluste vartega väga ruttu. Need kollakad
varred puituvad, annavad rohkesti külgharusid ja edaspidi ka uusi taimi. Nii
muutubki kõrvenõges raskesti hävitatavaks kiiresti levivaks umbrohuks.</p>
<p>Kõrvenõgest ja raudnõgest teineteisest eristada pole kuigi raske.
Kindlasti oskab seda inimene, kes on pidanud peenraid rohima. Kõrvenõges on
suur ja tugev taim ning tavaliselt päris koduaeda või põllupeenrale ei trügigi.
Kui
ta
ka ilmub peetide-kaalikate vahele, siis ei sära oma täies hiilguses. Raudnõges
on aga küllaltki õrn põllupeenarde taim. Ta on üheaastane, üldkujult kõrvenõgesest
kitsam. Tema lehed on ümaramad ja mitte nii pikalt teritunud tipuga kui kõrvenõgesel.
Samas
tema
leheserva hambad on rohkem lehe suhtes risti ja tunduvad lehelaba
suurusega võrreldes hoopis suuremad. Kõrvenõgese õisikud on pikemad ja
sihvakamad kui raudnõgese omad. Ning lõpuks on kogu kõrvenõges
hallikasroheline, raudnõges aga enamasti puhasroheline.</p>
<p>Nende kahe liigi eristamine on eriti tähtis seetõttu, et raudnõges on
meile vaid tüütu umbrohi, kuid kõrvenõges mitmeti väärtuslik taim. Kõigepealt
peab rääkima kõrvenõgesest kui ravimtaimest. Tee keetmiseks kogutakse kõrvenõgese
lehti. Seda on hea teha suve esimesel poolel, siis ei ole lehtedel veel
roosteplekke ja lehed jäävad kuivanult ilusateks rohelisteks. Tee jaoks võetakse
teelusikatäis peenestatud lehti klaasi keeva vee kohta, segul lastakse jahtuda.
Juuakse teda lonkshaaval üks klaasitäis päeva jooksul. Nõgeseteel on väga
palju häid toimeid, olgu neist siinkohal vaid mõned tähtsamad nimetatud. Nõgesetee
puhastab verd mürkainetest ja korrastab meie ainevahetust. Samuti on ta üldtugevdava
toimega ja annab meile mitmeid vajalikke vitamiine. Nõgeseteed juuakse ka
erinevate sisemiste verejooksude puhul. Nõgesetee toob tagasi ka kadunud söögiisu.
Nõgese
tarvitamisel
peab
aga
ka
seda
teadma,
et
üle
paari
nädala
ei
tohi
seda
teha.
Lihtsalt,
mõned
nõgeses
peituvad
ained
võivad
meie
vere
normaalse
hüübimise
ära
rikkuda.</p>
<p>Kuid nõgeselehtede keedist saab kasutada ka välispidiselt, näiteks
reumavalude leevendamiseks. Sama toime on nõgesevihtadega vihtlemisel. Hea
peapesuvee saame, kui keedame nõgeseid vees ja peseme saadud veega pead.
Selline ravi vabastab meid kõõmast, soodustab juuste kasvu ning peatab
juuksekarvade väljalangemise. Eriti hea on toime aga siis, kui lisame keetmisel
kõrvenõgestele veel takjajuuri. Seetõttu lisatakse nõgeseekstrakti ka
sampoonidele.</p>
<p>Nõgest võib vaadelda kui toidutaimena. Kevadised värsked nõgesed on
suurepäraseks salatiks ja neist saab väga tervisliku vitamiinirikka supi. Nõgeselehtedest
tehakse ka ohutut rohekat värvi nii toiduaine- kui ka ravimitööstusele. Heaks
toiduks on nõgesed koduloomadele. Ning lõpuks võib nõgesevartest saada
suurepärast kiudu nii riide, võrgu kui nööri punumiseks.</p>
</font>

<p><font size="2" face="Arial">Nõgest võib vaadelda kui toidutaimena. Kevadised värsked
nõgesed on suurepäraseks salatiks ja neist saab väga tervisliku vitamiinirikka supi.
Nõgeselehtedest tehakse ka ohutut rohekat värvi nii toiduaine- kui ka
ravimitööstusele. Heaks toiduks on nõgesed
koduloomadele. Ning lõpuks võib
nõgesevartest saada ka suurepärast kiudu nii riide, võrgu kui ka nööri punumiseks.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="noges2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
