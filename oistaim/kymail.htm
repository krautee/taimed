<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>külmamailane - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/kmail.jpg" width="200" height="270" align="right"
hspace="6" vspace="6" border="1"><font color="#005300" size="4" face="Arial"><strong>Külmamailane</strong><br>
</font><font color="#005300" size="3" face="Arial"><em><strong>(Veronica chamaedrys)</strong></em><br>
jaanirohi, maa-aluserohi, meestetruudus, vanapoisisilmavesi</font></p>

<p><font FACE="Arial" SIZE="2">Külmamailane on üks tavalisemaid taimi
looduslikel rohumaadel. Õitsevana on ta väga kaunis ja silmapaistev, seetõttu
võiks
istutada külmamailast koduaeda või lasta tal paljuneda murus. Külmamailase
õied on taevasinised, veidi tumedamate triipudega. Õied paiknevad paaris väikeses
kobaras taime õrna varre tipul. Ümbritseva roheluse taustal on nad inimestele
nii sügava mulje jätnud, et viimased on andnud neile
üpris
omapäraseid
nimesid. Näiteks vanapoisisilmavesi, sinisilm ja pääsukesesilm. Kas pole
mitte kaunid nimed ühele
pisikesele taimele? Meestetruuduseks on taime ristitud
seetõttu, et külmamailase õied ruttu ja kergesti pudenevad, nagu mõne mehe
truudus.</p>

<p>Ega see külmamailane alati tegelikult nii eriti väike olegi. Vahel võib
tema pikkus ulatuda isegi üle poole meetri. Kui nii pikka taime hoiab üleval nõrguke
vars, siis on selge, et varre alumine osa vajub vastu maad See pole aga mingi õnnetus,
vastupidi, külmamailane saab nii hoopis kasu. Maaligidastel
piisavalt
niiskes
kohas
olevatel
varreosadel võivad
tekkida alla juured ning taim saab nii laieneda. See pole külmamailase ainus
vegetatiivse levimise viis. Lisaks on tal maa all peidus veel risoom, mille
tipult kasvab välja uus maapealne võsu. Kuid sellega ei piirdu tema võimalused
paljunemiseks. Külmamailasel tekib igal aastal ka arvukalt väikeseid seemneid.
Viimaseid levitavad peamiselt sipelgad.</p>
<p>Mitmed külmamailase rahvapärased nimed viitavad ka tema kasutamisele
meditsiinis. Tegelikult on teda tarvitatud ühe teise liigi, hariliku mailase
asemel. Küll aga on tema õied ja lehed küllaltki vitamiin C rikkad.
Koduloomad ei hinda viimast aga kuigivõrd ning söövad külmamailase
tuhmrohelisi taimi üpris kasinalt. Tegelikult ei ole neil ka kuigi suurt söödaväärtust,
nii et külmamailast võib pidada mõningas mõttes isegi karjamaade umbrohuks.</p>
<p>Ja lõpuks külmamailase äratundmisest. On juba räägitud, et ta on küllaltki
õrn tuhmroheline ja taevassiniste hõredate õiekobaratega taim. Kuid alati ei
piisa neist tunnustest tema määramiseks. On olemas veel üks küllaltki hea ja
kindel tunnus: võtke külmamailase vars ettevaatlikult sõrmede vahele, pöörake
teda veidi ja vaadake, kas te näete mööda vart jooksvaid kaht rida pehmeid ja
küllaltki
pikki haraliolevaid karvu? Kui jah, siis võite kindel olla, et teie
poolt leitu on külmamailane.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kymail2.htm" target="_self"><img src="images/Info1.jpg" border="0" hspace="0"
    vspace="0" width="125" height="31"></a></td>
  </tr>
</table>
</center></div>
</body>
</html>
