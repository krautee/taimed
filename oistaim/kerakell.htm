<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kerakellukas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial,Arial"><b><img
src="images/kerakell.jpg" hspace="6" vspace="6" align="right" border="1" width="200"
height="270"> </b><strong>Kerakellukas</strong><br>
</font><font color="#005300" size="3" face="Arial,Arial"><em><strong>(Campanula glomerata)</strong></em><br>
kurekatel, sinikopp, hundilüpsikud, karukübar</font></p>

<p><font FACE="Arial" SIZE="2">Kerakelluka tunneb meie kellukate hulgast
kergesti ära. Tema õied
on
koondunud varre tippu ja moodustavad seal väikese
kera. Selle kera läbimõõt võib olla kuni üheksa sentimeetrit. Tiheda palli
moodustavad kerakelluka õie seepärast, et neil pole üldse õieraage. Peale kerakelluka kasvab meie looduses veel üks raotute õitega
kellukas, kellega võib kerakellukas ka segamini minna. See on harvemini kohatav
kare kellukas. Kareda kelluka varred ja lehed on tihedalt kaetud karedate
karvadega, kerakellukal
on
neid
karvu
aga hõredalt. Teiseks on kareda kelluka varrelehed süstjad,
kerakelluka omad aga munajad, ehkki kuigi kitsad. Ning kolmandaks on kareda
kelluka õied helesinised, kerakelluka omad aga lillakad.</p>

<p>Kerakellukat võime õitsevana kohata eelkõige alates juuni lõpust kuni
augustini kuivadel niitudel. Kuivad niidud
on tema meeliselupaigaks. Tõsi,
vahel võime kerakellukat leida ka hõredamast metsast, pargiservalt või
kraavipervelt, seejuures eelistab ta lehtpuude lähedust. Veel iseloomustab seda
taime küllaltki tihe lehestik. See on kena kevadest kuni hilissügiseni. Ilus
tumeroheline lehestik on ka üks põhjus, miks teda mõnikord iluaedadeski
kasvatatakse. Peapõhjuseks jäävad aga ikkagi kerakelluka imekaunid õied.</p>
<p>Kuid need õied ei paku vaid silmailu. Tolmeldavad putukad saavad
õitest
ka
hulganisti magusat nektarit. Nii peetakse kerakellukat isegi meetaimede hulka
kuuluvaks. Magusast mesinestest on huvitatud ka väikesed lapsed. Varem võis
sageli kohata maalapsi kerakelluka õisi imemas. Viimasest on saanud
kerakellukas endale nimeks imikas. Vanarahvas pole teadaolevalt seda nime pannud
ühelegi teisele kellukaliigile.</p>
<p>Kuid sellega ei piirdu kerakelluka kasulikkus. Varem on teda kasutatud ka
ravimtaimena. See kajastub isegi tema rahvapärases nimes
“naistehaiguserohud”. Seega on kerakellukas ilus, kuid ka kasulik
aaskaunistaja.</p>
</font>
<div align="center"><center>

<table border="1" cellspacing="1">
  <tr>
    <td><a href="kerakell2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
