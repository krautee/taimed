<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>teekummel - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/teekumm.jpg"
            align="right" hspace="6" height="200" width="271" vspace="6" border="1"></b><strong>Teekummel</strong><br>
      </font><font face="Arial" size="3" color="#005500"><em><strong>(Chamomilla
            recutita)</strong></em><br>
        kanaperse, kaamel, saksakanalill, ubina-hein, valge ätse</font></p>
    <font face="Arial" size="2">
      <p>Teekummel on üks maailma tuntumaid ravimtaimi. Teda on lihtne
        kasvatada, tal on väga
        mitmekesine ravitoime ja taime kasutamine on suhteliselt ohutu. Paljud
        ravimtaimed on liigsel tarvitamisel meie organismile küllaltki ohtlikud,
        teekummelit võib aga üpris julgesti kasutada. Teekummel kasvab peaaegu
        igasugusel pinnasel ning ei vaja mingit väetamist. Ta on nii tugeva
        kasvuga
        taim, et võib muutuda isegi umbrohuks. Teekummelit on sedavõrd
        väärtuslikuks peetud, et teda on kasvatama hakatud põldudel, ka Eestis.
        Teekummel kasvab looduslikult Euroopa lõunapoolsetel aladel ja Aasias,
        mujale on ta levinud inimese kaasabil.</p>
      <p>Ainsaks probleemiks selle hea ravimi saamisel on taime korjamine.
        Kindlasti
        teate, kui väikesed on teekummeli õisikud, nende läbimõõt jääb alla kahe
        ja poole sentimeetri. Neid tuleb aga käsitsi korjata
        ja see on väga tüütu ning aeganõudev töö. Pärast õite korjamist
        vajatakse veel suurt pinda, kuhu õied kuivama laotada. Kuivatatult jääb
        ravimtaime ürti&nbsp; aga hulga vähem kui korjates tundus. Nii on
        kummeliga tükk tegemist, kuid egas siis
        muidu head asja saa.</p>
      <p>Mis selles taimes siis nii eriliselt väärtuslikku on? Teekummeli võite
        juba kaugelt ära tunda tugeva meeldiva kummelilõhna järgi. See on
        tingitud
        peamiselt selles taimes leiduvast eeterlikust õlist, kuid temas leidub
        veel
        palju teisigi kasulikke aineid, näiteks vitamiini C. Kokku saame
        kummelitee,
        mis on erakordselt tugeva põletikuvastase ja ülitundlikkust vähendava
        toimega. Köha puhul ravib ta kergesti köhimisel tekkivad pisikesed
        haavad.
        Samuti leevendab ta tõhusalt kõiki seedeteede ja hingamisteede
        põletikke,
        ning gaasidest tingitud kaebusi, kuid ravib ka maohaavandeid.
        Kummeliteest saab
        abi ka hambavalu ja igemepõletiku puhul. Välispidiselt võib teda
        kasutada
        kompressidena silmade põletike või väsimuse korral, samuti haavandite
        raviks
        ja naha ülitundlikkuse vähendamiseks (allergilised nähud ei ilmu nii
        kergesti). Kummeli imetegudel ei tule lõppu veel niipea. Olgu vaid
        öeldud, et
        ühekordseks teeks võiks võtta teelusikatäis kuivatatud õisi poole klaasi
        keeva vee kohta. Enne joomist peaks tee seisma umbes viis minutit.
        Kummelist on
        saanud koostisosa ka lugematutele ravitoimega salvidele, kreemidele,
        ğampoonidele
        ja palsamitele.</p>
      <p>Segamini võib teekummel minna sagedamini <a href="lkummel.htm">lõhnava
          kummeli</a> ja <a href="kesalill.htm">kesalillega</a>. Lõhnav kummel
        on ilma
        valgete keelõiteta ja tavaliselt väiksem ning pole nii õrn. Kesalill on
        aga
        vastupidi suurem ning ka suuremate õisikutega. Kuid kesalille õisiku
        keskosa
        pole kuhjakujuline ning seest õõnes, nagu on see teekummelil. Kesalillel
        pole ka iseloomulikku kummelilõhna, ta on pigem lõhnatu.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="teekummel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
