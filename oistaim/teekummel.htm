<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>teekummel - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font color="#005500" size="4" face="Arial"><b><img
src="images/teekumm.jpg" align="right" border="1" hspace="6" vspace="6" width="271"
height="200"></b><strong>Teekummel</strong><br>
</font><font color="#005500" size="3" face="Arial"><em><strong>(Chamomilla recutita)</strong></em><br>
kanaperse, kaamel, saksakanalill, ubina-hein, valge ätse</font></p>

<font FACE="Arial" SIZE="2">
<p>Teekummel on maailma tuntumaid ravimtaimi. Teda on lihtne kasvatada, tal on väga
mitmekesine ravitoime ja taime kasutamine on suhteliselt ohutu. Paljud
ravimtaimed on liigsel tarvitamisel meie organismile küllaltki ohtlikud,
teekummelit võib aga üpris julgesti kasutada. Teekummel kasvab peaaegu
igasugusel pinnasel ning ei vaja mingit väetamist. Ta on nii tugeva kasvuga
taim, et võib muutuda isegi umbrohuks. Seda taime on nii väärtuslikuks
peetud, et paljudes maades on teda isegi suurtel põldudel kasvatama hakatud, ka
Eestis. Tegelikult on kõik meie teekummelid kunagi alguse saanud kultuurpõldudel
kasvanud taimedest, sest teekummel pole meie põline asukas. Teekummel on
tulnukas ka paljudes teistes maailma maades peale meie kodumaa.</p>
<p>Ainsaks probleemiks selle hea ravimi saamisel on taime korjamine. Kindlasti
teate, kui väikesed on teekummeli õisikud, nende läbimõõt jääb alla kahe
ja poole sentimeetri. Neid tuleb aga käsitsi korjata
ja see on väga tüütu ning aeganõudev töö. Pärast õite korjamist
vajatakse veel suurt pinda, kuhu õied kuivama laotada. Kuivatatult on aga ravim
tunduvalt kergem kui korjates. Nii on kummeliga tükk tegemist, kuid egas siis
muidu head asja saa.</p>
<p>Mis selles taimes siis nii eriliselt väärtuslikku on? Teekummeli võite
juba kaugelt ära tunda tugeva meeldiva kummelilõhna järgi. See on tingitud
peamiselt selles taimes leiduvast eeterlikust õlist, kuid temas leidub veel
palju teisigi kasulikke aineid, näiteks vitamiini C. Kokku saame kummelitee,
mis on erakordselt tugeva põletikuvastase ja ülitundlikkust vähendava
toimega. Köha puhul ravib ta kergesti köhimisel tekkivad pisikesed haavad.
Samuti leevendab ta tõhusalt kõiki seedeteede ja hingamisteede põletikke,
ning gaasidest tingitud kaebusi, kuid ravib ka maohaavandeid. Kummeliteest saab
abi ka hambavalu ja igemepõletiku puhul. Välispidiselt võib teda kasutada
kompressidena silmade põletike või väsimuse korral, samuti haavandite raviks
ja naha ülitundlikkuse vähendamiseks (allergilised nähud ei ilmu nii
kergesti). Kummeli imetegudel ei tule lõppu veel niipea. Olgu vaid öeldud, et
ühekordseks teeks võiks võtta teelusikatäis kuivatatud õisi poole klaasi
keeva vee kohta. Enne joomist peaks tee seisma umbes viis minutit. Kummelist on
saanud koostisosa ka lugematutele ravitoimega salvidele, kreemidele, ğampoonidele
ja palsamitele.</p>
<p>Segamini võib teekummel minna sagedamini <a href="lkummel.htm">lõhnava
kummeli</a> ja <a href="kesalill.htm">kesalillega</a>. Lõhnav kummel on ilma
valgete keelõiteta ja tavaliselt väiksem ning pole nii õrn. Kesalill on aga
vastupidi suurem ning ka suuremate õisikutega. Kuid kesalille õisiku keskosa
pole kuhjakujuline ning seest õõnes, nagu on see teekummelil. Kesalillel
pole ka iseloomulikku kummelilõhna, ta on pigem lõhnatu.</p>
</font>
<div align="center"><center>

<table border="1" cellspacing="1">
  <tr>
    <td><a href="teekummel2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
