<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik metsvits - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/metsvits.jpg" align="right" hspace="6" vspace="6"
border="1" width="200" height="271"><font color="#005500" size="4" face="Arial"><b> </b><strong>Harilik
metsvits</strong><br>
</font><font color="#005500" size="3" face="Arial"><em><strong>(Lysimachia vulgaris)</strong></em><br>
liht metsvits, maaviharohud, metskanep, punaserohi, pajunaine</font></p>

<font FACE="Arial" SIZE="2">
<p>Hämarates metsades ja eriti võsastikes kohtab erksaõielisi taimi harva.
Harilik metsvits on aga just üks selline. Tema õied on kuldkollased. Kuna need
on hulgakaupa suurde õisikusse koondunud, siis jätavad nad eriti ilusa
mulje. Peale hariliku metsvitsa, kes on suur kuni meetrikõrgune taim, kasvab
meil ka roomav metsvits. Viimane on madal maadmööda roomav, ümarate lehtedega
taim, seega harilikust metsvitsast hoopis erinev. Roomavat metsvitsa kasvatakse
ka kui kaunist kattetaime nii iluaedades kui ka kalmistutel. Mõnda aega
ilustavad roomava metsvitsa vaipa ka imeilusad suured kollased õied.</p>
<p>Harilik metsvits on suurekasvuline püstise varrega tavaline metsataim.
Segamini läheb ta väheste liikidega, vahest ainult <a href="kuldvits.htm" style="color: #005500">kuldvitsaga</a>.
Kuldvitsal on ju samuti kuldkollased õied ja püstised tumeroheliste lehtedega
varred. Sageli tekitab üht neist kahest nähes kahtlust nende liikide nimede
sarnasus – mõlemad ühed vitsad. Olgu siis välja toodud nende peamised
erinevused. Metsvitsa lehed asetsevad erinevalt kuldvitsa omadest tavaliselt
varrel kolme- või neljakaupa kimbus (kuldvitsal vahelduvalt) ning metsvitsa
kroonlehed on palju laiemad kui kuldvitsa omad ning nii tunduvad õied suuremad
ja kaunimad. Kes neid tunnuseid looduses uurinud on, see vast metsvitsa ja
kuldvitsa enam sassi ei aja.</p>
<p>Kui veel veidi metsvitsa lehtedest rääkida, siis need meenutavad suuresti põdrakanepi
või mõne pajuliigi omi. Nii on ta saanud ka endale iseloomulikke rahvapäraseid
nimesid. Enamik metsvitsa nimedest kajastavad siiski tema raviomadusi.
Maaviharohtusid anti hakatuste ja vistrikute vastu. Hakatusteks peeti selliseid
vistrike, mis on hakanud tekkima näiteks saunas käies või maapinnal istudes.
Mõnel pool on aga temaga ravitud isegi südamerabandust. Peale selle on
rahvameditsiinis kasutatud teda ka paisete korral, verejooksu peatamiseks,
palaviku alandamiseks ja skorbuudi vastu. Mõneti on&nbsp; teda kasutatud ka
kariloomade arstimisel.</p>
<p>Peale selle saadakse nii hariliku metsvitsa rohtsetest kui ka maa-alustest
osadest värvi nii villa kui ka juuste värvimiseks. Seejuures olenevalt taime töötlemisest
saadakse väga erinev värvus kollasest kuni päris mustani.</p>
<p>Üks huvitav kasutusala on aga sel taimel veel olnud. Nimelt põletati teda mõnikord
talumajade ruumides. See suits mõjus hukutavalt kärbestele ja nii vabaneti ka
seinapragudesse pugenud kärbestest.</font></p>
<div align="center"><center>

<table border="1" cellspacing="1">
  <tr>
    <td><a href="metsvits2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
