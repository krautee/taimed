<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>jalakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="2"><img src="images/jalakas.jpg"
          align="right" hspace="6" height="270" width="200" vspace="6" border="1"></font><font
        face="Arial" size="4" color="#005300"><b> </b><strong>Harilik jalakas</strong><br>
      </font><font face="Arial" size="3" color="#005300"><em><strong>(Ulmus
            glabra)</strong></em><br>
        jalak, jallai, jalapuu, raid</font></p>
    <p><font face="Arial" size="2">Jalakas on väga sarnane <a href="kynnap.htm"
          style="color: #006000">künnapuuga</a>.
        Oksad on mõlemal looklevad, tüvi tume, lehed suured. Kuid
        tähelepanelikult
        vaadates
        võib
        märgata ka erinevusi. Jalaka võrsed on ka suve teisel poolel
        tihedalt pehmete karvadega kaetud, siis kui künnapuu oksad
        on juba siledad ja
        läikivad. Selle tunnuse järgi on neil hea ka talvel vahet teha. Kuid
        suvel
        piisab lihtsalt nende lehtede katsumisest. Jalaka lehed on nii pealt kui
        alt
        karedakarvalised. Seda on tunda, kui käega õrnalt tõmmata lehe tipust
        rootsu
        poole. Künnapuu lehed on peaaegu siledad. Ning vana metsameeste tarkus:
        jalakal
        on jalad all. See tähendab, et suur osa jalaka lehe külgroodudest
        haruneb enne
        leheservani jõudmist. Kevadel aprillikuus on jalakas õisi täis. Needki
        on
        veidi erinevad künnapuu omadest. Nimelt algul õied ja hiljem viljad on
        harilikul jalakal künnapuust lühema rootsu küljes. Suure lendtiivaga
        viljad
        ise aga on harilikul jalakal suuremad kui teistel jalakaliikidel,
        lendtiiva serv on sile.</font></p>
    <p><font face="Arial" size="2"><img src="images/jalakas1.jpg" align="left" hspace="6"
          height="200" width="270" vspace="6" border="1">Jalakas on suur puu
        laia ja aukartustäratava võraga. Pargipuuna on ta väga hinnatud.
        Harilikul jalakal on sügisel kaunid kollased lehed. Jalaka lehed
        asetsevad okstel selliselt, et neile langeks võimalikult palju valgust.
        Nii moodustub mosaiikpilt, millest ülevalt läbi vaadates maad ei paista.
        Lehtede sellise asetuse tõttu on jalaka all alati vilu. Vihma ajal pakub
        ta head varju. Kuna teda palju haljastuses kasutatakse, siis on aretatud
        ka mitmeid iluvorme. Nende seas on leinavorm, kes näeb välja kui tõeline
        vihmavari. Samuti lubab jalakas end väga hästi kääride abil vormida. Nii
        võib jalakast kasvatada väga kõrge elavmüüri. Harilikku jalakat
        istutatakse nii üksikpuuna, rühmiti, kui allee ja kõrge hekina.<br>
        <br>
      </font></p>
    <font face="Arial" size="2">
      <p>Pargis on jalakas küll üks tavaline puu, kuid meie metsades see nii
        enam ei
        ole. Põhjuseid on mitmeid: jalakale sobivad viljakamad kasvukohad on
        enamasti
        üles haritud, kliima on jahedam kui aastatuhandete eest ning eks teda
        ole ka
        usinasti raiutud. Jalaka puit on väga heade omadustega. See ei ole küll
        nii
        raskesti lõhestatav kui künnapuu oma, kuid väga kõva, sitke ja raske
        sellegipoolest. Ka temast on tehtud kaunist mööblit ning masinate
        puitosasid.
        Jalaka koore alumisest osast, niinest, on punutud vastupidavaid korve.
        Jalaka vilju on söödud puhastatuna kilejast lennutiivast, lehti on
        kasutatud loomasöödana näljaaegadel. Jalakateõitest saavad ka mesilased
        mett koguda.</p>
      <p>Jalakas on aeglase kasvuga ja tema seemned idanevad kehvasti. Need
        valmivad juba juunis, kuid üksikud noored puukesed tärkavad mullast
        alles järgmisel kevadel. Jalakat kimbutab seenhaifus jalakasurm ehk
        hollandi haigus, mis vanemad puud kiirelt hukutab. Siiski on ta meie
        niisketes viljakates metsades veidi tavalisem kui künnapuu. Erinevalt
        künnapuust pole jalakas ka looduskaitse all.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="jalakas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
