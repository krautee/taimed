<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>jalakas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font size="2" face="Arial"><img src="images/jalakas.jpg" align="right"
hspace="6" vspace="6" border="1" width="200" height="270"></font><font color="#005300"
size="4" face="Arial"><b> </b><strong>Harilik jalakas</strong><br>
</font><font color="#005300" size="3" face="Arial"><em><strong>(Ulmus glabra)</strong></em><br>
jalak, jallai, jalapuu, raid</font></p>

<p><font size="2" face="Arial">Jalakas on väga sarnane <a href="kynnap.htm" style="color: #006000">künnapuuga</a>.
Oksad on mõlemal looklevad, tüvi tume, lehed suured. Kuid tähelepanelikult
vaadates
võib
märgata ka erinevusi. Jalaka võrsed on ka suve teisel poolel
tihedalt pehmete karvadega kaetud, siis kui künnapuu oksad
on juba siledad ja
läikivad. Selle tunnuse järgi on neil hea ka talvel vahet teha. Kuid suvel
piisab lihtsalt nende lehtede katsumisest. Jalaka lehed on nii pealt kui alt
karedakarvalised. Seda on tunda, kui käega õrnalt tõmmata lehe tipust rootsu
poole. Künnapuu lehed on peaaegu siledad. Ning vana metsameeste tarkus: jalakal
on jalad all. See tähendab, et suur osa jalaka lehe külgroodudest haruneb enne
leheservani jõudmist. Kevadel aprillikuus on jalakas õisi täis. Needki on
veidi erinevad künnapuu omadest. Nimelt algul õied ja hiljem viljad on
harilikul jalakal künnapuust lühema rootsu küljes. Suure lendtiivaga viljad
ise aga on harilikul jalakal suuremad kui teistel jalakaliikidel.</font></p>

<p><font size="2" face="Arial"><img src="images/jalakas1.jpg" align="left" border="1"
hspace="6" width="270" height="200" vspace="6">Jalakas on suur puu laia ja
aukartustäratava võraga. Pargipuuna on ta väga hinnatud. Plusspunkte annavad
juurde veel kaunid kollased lehed sügisel ja see, et ta lubab end väga hästi
kääride abil vormida. Nii võib jalakast kasvatada väga kõrge elavmüüri.
Jalaka lehed asetsevad omapäraselt: lehed paigutunud nii, et neile langeks võimalikult
palju valgust. Nii moodustub mosaiikpilt, millest ülevalt läbi vaadates maad
ei paista. Seega on jalaka all alati vilu. Vihma ajal on ta aga asendamatu
vihmavari. Kuna teda aga palju haljastuses kasutatakse, siis on loomulik, et on
aretatud ka mitmeid iluvorme. Nende seas on ka leinavorm, mis näeb välja kui tõeline
vihmavari. Harilikku jalakat istutatakse nii üksikpuuna, rühmiti, kui ka
alleena ja kõrge hekina.</p>

<p>Pargis on jalakas küll üks tavaline puu, kuid meie metsades see nii enam ei
ole. Põhjuseid on mitmeid: jalakale sobivad viljakamad kasvukohad on enamasti
üles haritud, kliima on jahedam kui aastatuhandete eest ning eks teda ole ka
usinasti raiutud. Jalaka puit on väga heade omadustega. See ei ole küll nii
raskesti lõhestatav kui künnapuu oma, kuid väga kõva, sitke ja raske
sellegipoolest. Ka temast on tehtud kaunist mööblit ning masinate puitosasid.
Jalaka koore alumisest osast, niinest, on punutud vastupidavaid korve. Nagu on
lood künnapuuga, nii ka jalakaga. Väärtuslik puit on metsast välja toodud,
kuid uued jalakad kasvada ei taha. Lisaks kõigele on jalaka seemned küllaltki
raskesti idanevad. Need valmivad küll juba juunikuus, kuid üksikud noored
puukesed ilmuvad mullapinnale alles järgmisel kevadel. Siiski on ta meie
niisketes viljakates metsades veidi tavalisem kui künnapuu. Teda pole
ka
viimasest
erinevalt
looduskaitse
alla
võetud.</p>
</font>
<div align="center"><center>

<table border="1" cellspacing="1">
  <tr>
    <td><a href="jalakas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
