<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik silmarohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/har-silmar.jpg" align="right" border="1" hspace="6" vspace="6" width="200"
height="270"> </b><strong>Harilik silmarohi</strong><br>
</font><font color="#005500" size="3" face="Arial"><em><strong>(Euphrasia officinalis)</strong></em><br>
silmalilled, silmalehed, kärnarohi, arnekahain</font></p>

<p><font size="2" face="Arial">Silmarohu nimeks on silmarohi loomulikult seepärast, et
teda on kasutatud silmade ravitsemisel. Hästi aitab ta näiteks kõikvõimalike
silmapõletike, ka allergiliste põletike korral. Rohu valmistamiseks tuleks võtta kaks
supilusikatäit ürti kolme klaasi keeva vee kohta. Segu peaks seisma kaanega kaetult seni,
kuni on ära jahtunud - nii nagu teegi tegemine käib. Seejärel ongi ravim
kasutuskõlblik. Olgu siinkohal ka meelde tuletatud, et ürt on taime maapealse osa
ülemine ots koos õitega. Nii ongi endale kõige mõttekam silmarohtu koguda õitsemise
ajal.</font></p>

<p><font size="2" face="Arial">Kuid silmad pole ainukesed, mis sellest taimest abi võivad
saada. Mitmeti on leidnud kasutamist ka selle taime tee. Viimane on nii allergia- ja
põletikuvastase kui ka lihtsalt rahustava toimega. Teda soovitatakse allergilise nohu,
hingamis- ja seedeteede põletike puhul. Lisaks öeldule on teada ka silmarohu kõhtukinnistav toime.</font></p>

<p><font size="2" face="Arial">Silmarohu kogumiseks on veel üks kenake põhjus. Nimelt on
ta umbrohi, mis võtab niidul kõrrelistelt vee ja toitained ära. Silmarohi ise on
väheväärtuslik toit kariloomadele, kõrrelised aga parimad, millest koduloomad unistada
võivad. Võib mõelda, et ju peavad silmarohul siis igale poole ulatuvad juured olema.
Tegelikult on hoopis vastupidi: tema juurestik on väga nõrgalt arenenud. Põhjus on
hoopis selles, et tema juurtel on erilised väljakasvud, mille abil tungib ta kõrreliste,
kuid ka <a href="poistarn.htm" style="color: #005500"> tarnade</a> juurtesse. Nii ei võta ta toitaineid ja vett ära mitte mullast vaid
otse teiste taimede juurtest. Seega võime silmarohtu pidada umbrohuks ja karja- ning
heinamaadel peaksime püüdma temast vabaneda. Selle eesmärgi täitmiseks on taime
ärakorjamine enne õitsemist küllaltki hea vahend, sest silmarohi on üheaastane ja kui
seemned ei valmi, ei tule uuel suvel ka uusi taimi. Kui aga silmarohtu kasvab meie maalapil
palju, siis ei ole võimalik ega mitte ka vajalik kõiki taimi ravimiseks koguda.
Kõige lihtsam tema vastu võitlemise viis on varajane heinamaa niitmine. Silmarohi hakkab õitsema
muide juba juunikuus ja siis oleks ka viimane aeg niitmine käsile võtta. Üks
päästeabinõu on aga veel: väetamine. Sel juhul saavad teised taimed silmarohust ise
jagu ja kasvavad viimasest lihtsalt üle.</font></p>

<p><font size="2" face="Arial">Silmarohu äratundmine pole kuigi keeruline: tal on
sügavalt hambulise või peaaegu lõhestunud servaga tumerohelised munajad lehed ja pisikesed
valkjad või violetsed õied, mille kroonil on selgesti näha ka kollane laiguke. Leides
sellise taime võite öelda, et olete leidnud hariliku silmarohu, kuid tegelikult on
botaanikud teinud selle taime juures ühe suure segaduse. Nimelt algul oligi maailma
taimede nimestikes vaid üks silmarohu liik, kuid nüüd on see üks lahutatud enam kui
sajaks. Eestis esineb neist umbes kümme liiki, kuid nende eristamine ilma heade
suurendavate vahenditeta pole mõeldav ja seega piisab looduses enamasti teadmisest, et
tegu on silmarohuga.</font></p>
<div align="center"><center>

<table border="1" cellspacing="1">
  <tr>
    <td><a href="silmarohi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
