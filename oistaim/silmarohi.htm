<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>harilik silmarohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/har-silmar.jpg"
            hspace="6" height="270" width="200" vspace="6" border="1" align="right">
        </b><strong>Harilik silmarohi</strong><br>
      </font><font face="Arial" size="3" color="#005500"><em><strong>(Euphrasia
            officinalis)</strong></em><br>
        silmalilled, silmalehed, kärnarohi, arnekahain</font></p>
    <p><font face="Arial" size="2">Silmarohu nimeks on silmarohi loomulikult
        seepärast, et teda on kasutatud silmade ravitsemisel. Ta aitab
        kõikvõimalike silmapõletike, ka allergiliste põletike korral. Rohu
        valmistamiseks tuleb võtta kaks supilusikatäit ürti kolme klaasi keeva
        vee kohta. Segu peab seisma kaanega kaetult seni, kuni on jahtunud. Olgu
        meelde tuletatud, et ürt on taime maapealse osa ülemine ots koos õitega.
        Silmarohtu tuleb koguda taime õitsemise ajal ja ega ta muul ajal eriti
        välja paistagi.</font></p>
    <p><font face="Arial" size="2">Silmad pole ainsad, mis sellest taimest abi
        võivad saada. Silmarohutee on nii allergia-, põletikuvastase kui
        lihtsalt rahustava toimega. Teda soovitatakse allergilise nohu,
        hingamis- ja seedeteede põletike puhul, silmarohul on kõhtu kinnistav
        toime.</font></p>
    <p><font face="Arial" size="2">Silmarohud on poolparasiitsed taimed.
        Silmarohu juurestik on väga nõrgalt arenenud. Silmarohu juurtel on
        erilised väljakasvud, mille abil tungib ta kõrreliste ja tarnade
        juurtesse. Nii ei võta ta toitaineid ja vett mitte mullast vaid otse
        teiste taimede juurtest. Kuna silmarohud ise on loomadele madala
        toiteväärtusega, siis võime neid pidada karja- ja heinamaade umbrohuks.
        Silmarohud eelistavad vähem viljakaid muldi ega suuda kasvada tihedas
        rohukamaras.<br>
      </font></p>
    <p><font face="Arial" size="2">Kui tahame karja- ning
        heinamaadel silmatohust vabaneda, siis aitab taime
        ärakorjamine enne õitsemist küllaltki hästi, sest silmarohi on
        üheaastane ja kui
        seemned ei valmi, ei tule uuel suvel ka uusi taimi. Kui aga silmarohtu
        kasvab maalapil
        palju, siis ei ole võimalik ega mitte ka vajalik kõiki taimi ravimiseks
        koguda.
        Kõige lihtsam tema vastu võitlemise viis on varajane heinamaa niitmine.
        Silmarohi hakkab õitsema
        muide juba juunikuus ja siis oleks ka viimane aeg niitmine käsile võtta.
        Üks
        päästeabinõu on aga veel: väetamine. Sel juhul saavad teised taimed
        silmarohust ise
        jagu ja kasvavad viimasest lihtsalt üle.</font></p>
    <p><font face="Arial" size="2">Silmarohu äratundmine pole kuigi keeruline:
        tal on
        sügavalt hambulise või peaaegu lõhestunud servaga tumerohelised munajad
        lehed ja pisikesed
        valkjad või violetsed õied, mille kroonil on selgesti näha ka kollane
        laiguke. Leides
        sellise taime võite öelda, et olete leidnud hariliku silmarohu.</font></p>
    <p><font face="Arial" size="2">Kunagi oli maailma taimede nimestikes vaid
        üks silmarohu liik, harilik silmarohi. Nüüd on see lahutatud enam kui
        neljasajaks, kuid saab käsitleda ka ühe kollektiivliigina. Eestis kasvab
        umbes kümme silmarohu liiki, kuid nendegi eristamine nõuab suurt
        kogemust. Peaaegu alati piisab, kui öelda, et tegu on hariliku
        silmarohuga (kollektiivliik).</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="silmarohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
