<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kassitapp - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/kassitapp.jpg"
            hspace="6" height="200" width="270" vspace="6" border="1" align="right"></b><strong>Kassitapp</strong><br>
      </font><font face="Arial" size="3" color="#005300"><em><strong>(Convolvulus
            arvensis)</strong></em><br>
        jooksja-rohi, lipuvars, maahumal, pruudilill</font></p>
    <p><font face="Arial" size="2">Kassitapp ja selle nime arvukad teisendid on
        eestlaste hulgas laialt teada. Nimetus olla tekkinud sellest, et taim
        kasvab
        tapu- ehk humalataoliselt teiste najal. Tõepoolest ei seisa kassitapu
        vars ise
        püsti. Kui tal pole millestki kinni haarata, siis ta roomab.
        Kinnihaaramiseks
        ei ole
        kassitapu
        varrel mingeid erilisi lisajuuri ega ka köitraagusid, seega peab ta
        lihtsalt ümber teiste taimede väänduma. Võiks arvata, et ta teeb sellega
        palju kahju, nagu lõunamaades puid kägistavad liaanid. Aga ei, enamasti
        ei
        kahjusta ta oma olemasoluga kedagi teist. Mõnikord aga ei kasutagi ta
        elusolendite abi, vaid ajab ka inimese poolt looduga läbi. Nii võib ta
        tõusta
        isegi
        mööda majaseina või traataeda üles. Kuna talle meeldib väänduda ümber
        kõikvõimalike varraste, ka ümber lipuvarda, siis on ta paljudes kohtades
        saanud nimeks lipuvars. Seda ronitaime võib igaüks kasvatada ka enda
        iluaias, kus parajasti seina
        on
        vaja katta. Seejuures peab arvestama sellega, et
        enam kui meetri pikkuseks kassitapp ei kasva, võib aga muutuda tüütuks
        umbrohuks. Kui tahetakse kõrgemat seina, siis tuleb appi võtta näiteks
        tema
        sugulane tara-seatapp. Pruudilill on kassitapp seepärast, et lapsed
        punusid temast
        pruudipärgi ja mängisid pulmi.</font></p>
    <font face="Arial" size="2">
      <p>Kui kassitapp ja lipuvars on lahtimõtestatavad nimed ja maahumalgi
        (väändub
        nagu <a href="humal.htm" style="color: #005300">humal</a>, aga sageli
        maapinnal), siis jooksjarohtudega pole see nii lihtne. Puuduvad nimelt
        kindlad
        andmed, et kassitappu oleks kasutatud jooksvahaiguse ehk reuma raviks.
        Ravimtaim
        kassitapp siiski on. Rohuks on tema kogu maapealne osa. Teda on
        tarvitatud
        haavade paranemise kiirendamiseks ja kõhulahtistina. Viimast toimet on
        edukalt
        kasutatud ka koduloomade raviks. Koduloomadele söögiks kassitapp ei
        sobi. Ta
        mitte ei tee vaid kõhtu lahti, vaid värskena on isegi ohtlikult mürgine,
        eriti hobustele. Peale kõhulahtisuse on sooltes tugev ärritus, mistõttu
        looma
        käitumine tunduvalt muutub.</p>
      <p>Sageli on aga kassitapp tüütu umbrohi nii lillepeenardel kui ka
        juurviljapõldudel.
        Tüütu seepärast, et kord sinna sattununa kasvatab ta kiiresti oma
        maa-alused
        osad mulla kõige sügavamatesse kihtidesse, nii et neid on pea võimatu
        kätte
        saada. Peale selle moodustavad nad mullas ka rohkesti harunenud
        võrgustiku,
        seega jääb osa temast alati mulda. Kolmandaks paljuneb ta väga kiiresti.
        Süüdlaseks
        on kassitapu maa all roomavad võsundid, millel on arvukalt külgpungi.
        Igast
        pungast võib areneda uus võsu ja hiljem taim. Ja isegi kui olete suutnud
        juurtest ja võsunditest lahti saada ei ole veel kindel, et olete
        vabanenud
        kassitapust. Tema pisikesed seemned võivad mulla sees püsida
        idanemisvõimelistena kuni viiskümmend aastat ja siis üllatada teid uue
        kassitapu taime ilmumisega. Asjaolu ei kergenda see, et ühel taimel võib
        valmida kupardes mitusada väikest seemet.</p>
      <p>Lõpetuseks kahe sageli segiaetava liigi, kassitapu ja tara-seatapu
        eristamisest.
        Nagu juba öeldud on hea tunnus taime suurus: kassitapp on alla meetri,
        seatapp
        üle meetri. Kassitapu õied on ka väiksemad, kuni 3,5 cm läbimõõduga
        (seatapul kuni 7 cm) ning sagedamini mitme kaupa
        (seatapul üksikult). Lehed on seatapul laiemad ja lopsakamad. Nii nagu
        siga on
        kassist suurem, on ka seatapp igatpidi kogukam taim.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kassitap2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
