<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>soo-kuuskjalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/sookuusk.jpg" align="right" hspace="6" vspace="6"
border="1" width="271" height="202"><font color="#005500" size="4" face="Arial"><b> </b><strong>Soo-kuuskjalg</strong><br>
</font><font color="#005500" size="3" face="Arial"><em><strong>(Pedicularis palustris)</strong></em><br>
härjahammas, konnakuusk, kratsirohi, sookõrinad</font></p>

<font FACE="Arial" SIZE="2">
<p>Kuuskjalg on eestlaste hulgas ammu tuntud taimenimi. Mitmel pool kutsutakse
teda ka kratsi- või kärnarohuks. Viimased nimed tulevad tema raviomadustest.
Soo-kuuskjalga on varem laialt kasutatud mitmesuguste haiguste vastu. Peamiselt
leiti temast abi nahahädade korral. Näiteks oli kuuskjala keedis omal kohal
haavade ravimisel ja raskesti paranevatest kärnadest vabanemisel. Kuid samas
aitas ta sügelislestade ja täide vastu. Kirjandusest võib leida veel mõningaid
tema kasutusalasid, kuid praegu soo-kuuskjalga meditsiinis enam ei kasutata.</p>
<p>Kõige laiemalt levinuks tuleb ikkagi pidada nimesid, milles on sees sõna
“kuusk”. Peale soo-kuuskjala on levinud veel sellised nimed nagu heinamaa
kuusk, jõulupuu, konnakuusk, kukekuusk, kuuselill, kuusik, tuulekuusk ja veel
teisedki. Miski peab siis ilmselt selle taime juures meenutama kuuske. Kes taime
näeb, see märkab ilmselt isegi. Nimelt on soo-kuuskjala üldine välisilme väga
sarnane ühele sihvakale kuusele. Selline mulje jääb tänu tema sirgele
varrele, millel on tugevad sirged eemalehoiduvad harud, harudel aga kuuseokste
taoliselt sügavalt lõhestunud lehed. Käbisid soo-kuuskjalg siiski ei kasvata.
Erinevalt kuusepuust on tal ilusad roosakad õied. Viljadeks on käbide asemel
kuprad, nagu näiteks magunatel. Soo-kuuskjala kupar on väike, nagu taim isegi
ja iseloomulik on talle veel veidi kõverdunud nokakest meenutav tipp. Sugugi
mitte harilik ei ole ka soo-kuuskheina värvus - tavaliselt on kogu taim, nii
vars kui lehed, tumepunane.</p>
<p>Võib välja tuua veel kolmandagi rühma rahvapäraseid nimetusi. Selle näideteks
on sookõrinad, sookrõbinad, sookulinad. Need nimed on tekkinud iseloomulikust
krõbinast, mis sügisepoole soo-kuuskjala kasvukohast läbi minnes kostab. Heli
tekitajaks on kupra sees olevad valminud seemned. Selline hääl on
soo-kuuskjalale õnneks, sest siis saavad tema seemned tuule tiibadesse ja võivad
rännata uusi kasvualasid otsima.</p>
<p>Kasvukoha leidmine polegi soo-kuuskjalal aga alati nii lihtne. Ta on
poolparasiit ja vajab korralikuks kasvamiseks teiste taimede abi. Soo-kuuskjalg
kinnitub oma eriliste imijuurte abil peamiselt tarnade juurtele ja ammutab neist
juba valmis toitaineid. Niiskes toiduvaeses kasvukohas võib ta nii üpris hästi
ära elada, ehkki teiste arvel.</p>
</font>
<div align="center"><center>

<table border="1" cellspacing="1">
  <tr>
    <td><a href="sookjalg2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
