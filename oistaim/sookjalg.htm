<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>soo-kuuskjalg - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/sookuusk.jpg" hspace="6" height="202" width="271"
        vspace="6" border="1" align="right"><font face="Arial" size="4" color="#005500"><b>
        </b><strong>Soo-kuuskjalg</strong><br>
      </font><font face="Arial" size="3" color="#005500"><em><strong>(Pedicularis
            palustris)</strong></em><br>
        härjahammas, konnakuusk, kratsirohi, sookõrinad</font></p>
    <font face="Arial" size="2">
      <p>Kuuskjalg on eestlaste hulgas ammu tuntud taimenimi. Mitmel pool
        kutsutakse
        teda ka kratsi- või kärnarohuks. Viimased nimed tulevad tema
        raviomadustest.
        Soo-kuuskjalga on varem laialt kasutatud mitmesuguste haiguste vastu.
        Peamiselt
        leiti temast abi nahahädade korral. Näiteks oli kuuskjala keedis omal
        kohal
        haavade ravimisel ja raskesti paranevatest kärnadest vabanemisel. Kuid
        samas
        aitas ta sügelislestade ja täide vastu. Kirjandusest võib leida veel
        mõningaid
        tema kasutusalasid, kuid praegu soo-kuuskjalga meditsiinis enam ei
        kasutata.</p>
      <p>Kõige laiemalt on levinud nimed, milles on sees sõna “kuusk”. Peale
        soo-kuuskjala on levinud ka nimed heinamaa kuusk, jõulupuu, konnakuusk,
        kukekuusk, kuuselill, kuusik, tuulekuusk ja teisigi. Küllap peab siis
        miski taime juures kuuske meenutama. Kes taime näeb, see märkab ka!
        Soo-kuuskjala üldilme meenutab sihvakat kuuske, pisut ebaharilikku
        võib-olla, sest soo-kuuskjalg on sageli harunenud varrega, kuusepuu
        peaaegu mitte kunagi. Kindlasti meenutavad kuuse oksi soo-kuuskjala
        sügavalt lõhestunud lehed. Ka käbisid soo-kuuskjalal ei kasva. Erinevalt
        kuusest on tal roosad õied, millest sügiseks arenevad kuprad.
        Soo-kuuskjala kupar on väike, nagu taim isegi ja iseloomulik on talle
        veel veidi kõverdunud nokakest meenutav tipp. Lisaks õiele on tihtipeale
        punakasroheline või isegi tumepunane kogu soo-kuuskjala taim.</p>
      <p>Võib välja tuua veel kolmandagi rühma rahvapäraseid nimetusi. Selle
        näideteks
        on sookõrinad, sookrõbinad, sookulinad. Need nimed on tekkinud
        iseloomulikust
        krõbinast, mis sügisepoole soo-kuuskjala kasvukohast läbi minnes kostab.
        Heli
        tekitajaks on kupra sees olevad valminud seemned. Selline hääl on
        soo-kuuskjalale õnneks, sest siis saavad tema seemned tuule tiibadesse
        ja võivad
        rännata uusi kasvualasid otsima.</p>
      <p>Soo-kuuskjalg on poolparasiit ja vajab kasvamiseks teiste taimede abi.
        Soo-kuuskjalg kinnitub eriliste imijuurte abil peamiselt tarnade
        juurtele ja ammutab neist toitaineid. Niiskes väheviljakas kasvukohas
        saab ta selliselt nähtavasti hästi hakkama, sest sobivas kasvukohas
        kohtab teda sageli massiliselt.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sookjalg2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
