<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>peetrileht - liigikirjeldus</title>
  </head>
  <body vlink="#005300" link="#005300" bgcolor="#FFFFFF" background="images/1HTtaust.gif"
    alink="#005300">
    <p align="center"><font face="Arial" size="4" color="#005300"><b><img src="images/peetrileht.jpg"
            hspace="6" height="270" width="200" vspace="6" border="1" align="right"></b><strong>Peetrileht</strong><br>
      </font><font face="Arial" size="3" color="#005300"><em><strong>(Succisa
            pratensis)</strong></em><br>
        peetri-piibeleht, peetruse-kõhuvalurohi, jumalajalg, südamevalurohi,
        lilla
        karunupp</font></p>
    <font face="Arial" size="2">
      <p>Peetrileht on kahtlemata veidi omapärane taimenimi. Temaga on seotud ka
        hulka huvitavaid lugusid. See Peeter, kellega tema nimi on seotud, on
        tegelikult
        hoopis Peetrus. Üks lugu käib nii. Peetrusel olnud kord kange kõhuvalu,
        ta tõmmanud
        selle taime maast üles ja närinud juurel tüki otsast ära. Sest ajast
        peale jäänudki
        kõikide peetrilehtede juured tömbitipulisteks. Teine jutt pajatab jälle,
        et
        Peetrusel valutanud kord kõht. Seepeale närinud ta mingi taime juurt ja
        valu
        oli sedamaid kadunud. Neid juuri aga hakatigi nimetama Peetruse juurteks
        ja
        samuti leidsid need tee vanarahva kõhuvalurohtude nimekirja. On aga veel
        kolmaski sarnane pärimus: “Südamevaluõied saanud oma nime järgmiselt:
        Peetrusel olnud kange südamevalu. Jeesus andnud siis talle
        südamevaluõite
        juuri hammustada. Praegu olevat juurte küljes Peetruse hamba jäljed”.</p>
      <p>Muistendid on üpris vanad ja loomulikult on neis ka oma tõetera sees.
        Kes teab, kas sel taimel midagi Peetrusega pistmist oli, kuid taime
        omadustele lood siiski viitavad. Kõigepealt peab täiesti paika see, et
        peetrilehe juured oleks nagu äralõigatud tipuga. Tegelikult on tegemist
        taime maa-aluse varre ehk risoomiga, mis on küllalt jäme ja otsast tömp.
        Õige on ka see, et peetrilehe maa-alustel osadel on olnud tähtis koht
        rahvameditsiinis. Kas need südamevalu vastu on aidanud, selle kohta
        andmeid pole, küll aga kõhu- ja hambavalu vastu.</p>
      <p>Peetrileht on lähedane
        sugulane
        <a href="aiatar.htm"> äiatarile</a> ja ka välimuse poolest viimasega
        väga sarnane. Erinevalt äiatarist on peetrilehe lehed täiesti terved,
        mitte lõhestunud. Samuti on peetrilehe lehed ja varred enamasti paljad,
        mäletatavasti on äiatar karvade tõttu peaaegu hallikas. Taimesõber
        pidagu meeles, et taime lehtede karvasust puudutavad tunnused kehtivad
        eelkõige kevadel ja suvel, sügise poole kipuvad ka muidu karvutud taimed
        millegipärast natuke karvasteks muutuma - kasvatavad talveks kasuka
        selga. Peetrileht kasvab niiskemates kohtades, sageli päris soodes,
        äiatar on pigem kuivade kasvukohtade taim.</p>
    </font>
    <p><font face="Arial" size="2">Ka õied on peetrilehel mõnevõrra
        teistsugused. Esiteks on need tavaliselt
        sinisemad, peaaegu ilma lillade toonideta. Ning teiseks on peetrilehe
        ümarates
        nuttides olevad õied kõik ühesuurused. Äiataril on servmised õied
        suuremad,
        et õied tolmeldavatele putukatele paremini silma torkaks. Sellegipoolest
        ei saa
        ka peetrileht tolmeldajate nappuse pärast kurta. Viimaseid meelitab ta
        kohale
        maitsva nektariga. Mesinikud loevad peetrilehe heade meetaimede hulka.</font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="peetril2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
