<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>väike oblikas- liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/voblikas.jpg" width="200" height="270" align="right"
border="1" hspace="6" vspace="6"><font face="Arial" color="#005500"><big><strong>Väike
oblikas</strong><br>
</big><em><strong>(Rumex acetosella)</strong></em><br>
hapuhein, lambaoblik, lehmähublik, maaaluserohi</font></p>

<font FACE="Arial" SIZE="2">
<p>Väike oblikas on meie tavalisemaid oblikaliike. Ta on paarikümne
sentimeetri kõrgune ja seega parasjagu nii suur, et teda pidada <a href="hoblik.htm">hapu
oblikaks</a>. Sageli aetaksegi need kaks liiki omavahel segi. Siiski
on neil üks tähtis erinevus, mis teeb nad üksteisest kergesti eristatavateks.
Nende lehekuju on täiesti erinev. Öeldakse, et hapu oblika leht on nooljas, väikese
oblika oma aga odajas. Mida see tähendab? Erinevad on nende lehtede alumised
osad. Vaadake
nende liikide lehtedel kohta, kus leheroots kinnitub labale. Hapu oblikal lähevad
sellest kohast allpoole rootsu suunas tugevad jämedad &quot;kõrvakesed&quot;.
Väikese oblika &quot;kõrvakesed&quot; on vaid veidi pisemad, kuid hoopis teise
suunaga. Väikse oblika lehelaba &quot;kõrvakesed&quot; on risti laba keskrooga
või isegi lehe tipu poole käändunud. See tunnus ongi nende kahe oblikaliigi oluline määramistunnus. Väikesele
oblikale sarnaste odajate lehtedega on veel harvaesinev ahtalehine oblikas.
Viimasel on aga lehed väga kitsad ning varred pole päris püstised, vaid
maapinnalt kaarjalt tõusvad.</p>
<p>Väikse oblika lehed on aga samamoodi hapud, nagu hapu oblika omadki. Nii võib
ka neid toiduks tarvitada. Kuid samuti peab ka nende puhul arvestama, et
oblikalehtedes peituv oblikhape on tugev söövitaja ja võib suures koguses põhjustada
raskeid mürgistusi. Loomadel siiski tavaliselt väikse oblika mürgistusi ei
esine, sest tema kasv pole kuigi lopsakas ja taim ei näi isuäratav.</p>
<p>Samas võib väike oblikas muutuda massiliselt esinevaks umbrohuks. Kõigepealt
võib ühel oblikataimel valmida kuni paartuhat väikest kolmekandilist vilja,
mida nimetatakse pähkliteks. Need on maitsvaks toiduks paljudele lindudele, ka
kodulindudele. Seemnetega vallutab väike oblikas uusi kohti. Kuid teine rünnakrühm
on tal peidus maa sees. Seal on arvukalt pikki roomavaid risoome. Need annavad
harusid ja harudel tekivad pungakesed, milledest võivad kasvada uued taimed.
Samas tekib maa-alustel võsudel rohkesti lisajuuri, nii et väike oblikas on
sageli raskesti väljajuuritav.</p>
<p>Looduslikult kasvab väike oblikas nii kuivadel niitudel kui ka hõredamates
männimetsades, enamasti väheviljakal mullal.</p>
</font><div align="center"><center>

<table border="1" cellspacing="1">
  <tr>
    <td><a href="voblikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
