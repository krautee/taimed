<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>berliini pappel - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/bpappel.jpg"
            hspace="6" height="200" width="270" vspace="6" border="1" align="right">
        </font><font face="Arial" size="4" color="#005300">Berliini pappel<br>
        </font><font face="Arial" size="3" color="#005300"><i>(Populus ×
            berolinensis)</i></font></b></p>
    <font face="Arial" size="2">
      <p>Berliini pappel Eestis looduslikult ei kasva ja ta on parkideski nii
        uus
        liik, et talle ei ole veel rahvapäraseid nimesid antud. Kuid see ei
        tähenda,
        et ta oleks meil vähe levinud või et meil kasvaksid ainult noored
        väikesed
        puud. Võib julgelt ütelda, et berliini pappel on meie haljasaladel
        paplitest kõige
        enam levinud. Metsas on sagedasem meie looduslik pappel: harilik haab.
        Kui te
        olete kuskil näinud suuri paplialleid või ka üksikuid kitsavõralisi
        paplihiiglasi nagu kirikutorne taeva poole kerkimas, siis võite te
        peaaegu
        kindlad olla, et nägite berliini paplit. Et täiesti veenduda, selleks
        suunake
        oma pilk ilusatele munajatele teravatipulistele pealt läikivatele
        lehtedele.
        Nende servad lainetavad juba kaugelt vaadates, see on üpris kindel
        tunnus
        eristamaks berliini paplit teistest paplitest. Hea on kui kontrollite
        veel, kas
        rohked vesivõsud tüve alusel on rohekad ja peaaegu tiivakujuliste
        soontega.</p>
      <p>Öeldakse,
        et
        berliini
        papli
        liik
        on
        vaid
        veidi
        üle
        saja
        aasta
        vana.
        Kuidas
        saab
        see liik
        olla
        nii
        noor, kui me võime sageli leida hiiglasi, kelle tüve läbimõõt
        on üle meetri ja kõrgus üle kolmekümne meetri? Uskuge või mitte, aga
        berliini pappel tekkis tõesti alles üleeelmise sajandi lõpul kahe teise
        papliliigi ristumisel. See omadus muide on paplite hulgas väga laialt
        levinud
        ja teeb nende eristamise küllaltki raskeks. Selline
        kasvamise
        kiiruse
        ime saab aga
        paplitega sündida, sest nad on tõesti ülikiire kasvuga. Noores eas võib
        pappel kasvada aastaga vahel neli meetrit. Kui te olete Tartus käinud,
        siis
        olete ilmselt näinud ka Emajõe kaldal pikki paplialleid, milles on puude
        ümbermõõt
        üle kahe meetri, mõnel küünib isegi üle kolme, kõrgus aga ületab kõiki
        teisi ümbritsevaid puid. Need berliini paplid on istutatud alles
        1930-ndatel
        aastatel.</p>
      <p>Papleid on tõesti palju kasutatud haljastuses, seda kahel põhjusel:
        esiteks
        kasvavad nad kiiresti ja loovad ilusa
        vaate, kiire rohemassi kasv tagab intensiivse linnaõhu puhastamise.
        Teiseks on neid lihtne
        paljundada. Papli vanemad liigid on suurte rahvaväljakute juures nii
        loomulikud
        juba iidsetest aegadest, et vanad kreeklased panid paplile nimeks
        rahvapuu.
        Sellest sai ta tõlkimisel ka oma ladinakeelse liiginime. Lihtne
        paljundada on
        teda aga seepärast, et iga paplioks läheb muldapistetuna kergesti
        kasvama, kui
        tal vaid piisavalt valgust ja niiskust on. Neid kahte asja vajab ta
        kindlasti,
        ehkki ka mulla viljakus võiks hea olla, et suurt ja tugevat puud saada.
        Linnadesse istutamisel peab arvestama ka seda, et istutataks vaid
        isaspuid, sest
        emaspuud on oma kupardest vabanevate lendkarvatuttidega varustatud
        miljardite
        seemnetega tõeliseks nuhtluseks, mõnel põhjustavad need allergiat.
        Kohati võib paplite viljumisajal tunduda, et lumi on maas- valged
        viltjad lendkarvakesed katavad tihedalt maapinda.<font face="Arial" size="2">
          Kahjuks ei ole paplid kuigi pikaealised ning vananevad puud võivad
          muutuda ohtlikuks.<br>
        </font></p>
    </font>
    <p><font face="Arial" size="2">Kuid tänapäeval on sellele kiirestikasvavale
        materjalile laiematki kasutust
        leitud kui ainult haljastuses. Nii on ta hea tooraine paberi-,
        tselluloosi-,
        tiku- ja vineeritööstusele, temast toodetakse ka kunstsiidi, vahel
        kasutatakse ehitustöödel.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="pappel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
