<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>põldmagun - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/poldmagun.jpg" align="right" border="1" hspace="6" vspace="6" width="200"
height="270"></b> <strong>Põldmagun</strong><br>
</font><font color="#005500" size="3" face="Arial"><em><strong>(Papaver dubium)</strong></em><br>
kukelõtt, põldmoon, kukeheldaroos, kahtlane magun</font></p>

<p><font size="2" face="Arial">Põldmagun on meil küllaltki harva kohatav põlluumbrohi.
Teda võib leida kogu Eestis, kuid alati kasvab ta vaid üksikute taimedena. Sagedamini
leidub põldmagunat Lääne-Eestis ja meie saartel. Nii pole ta üldsegi tülikas umbrohi.
Seda enam, et tema juurestik on üpris vähe arenenud ja ülestõmbamisega pole mingeid
probleeme - kui ka mõni väike juurejupp jääb mulda, siis sellest enam uut taime ei
tule. Põldmagunal on vaid üks elueesmärk: tärgata seemnest ja sirguda kiiresti
suureks, et anda oma seemned jätkamaks elu järjepidevust. Temasuguseid taimi nimetatakse
efemeerideks. Efemeerid on taimed, kes on väga lühiealised ja on täielikult kohastunud
vaid seemnete kasvatamiseks.</font></p>

<p><font size="2" face="Arial">Nii on ka põldmagunaga. Kui teda uurida, siis paistab tema
kasinus igalt poolt välja. Juurestik on tal võimalikult väike, sellele kulub vähe
energiat. Vars on harunev, et vilju saaks rohkem kasvatada. Lehti on vähe, täpselt nii
palju kui läheb tarvis päikesekiirte püüdmiseks, et kasvatada seemneid. Kuid õied on
suhteliselt suured ja erksa punase või roosa, vaid harva valge värvusega. Nii meelitavad
nad juba kaugelt putukaid ligi. Kohalerutanud kimalased tolmeldavad emakad ära ja seemned
saavadki arenema hakata. Ka tolmeldamine on suhteliselt kindel, sest rohked tolmukad
asetsevad ringina otse laia suudmega emaka ümber. Kimalane, kes õiele laskub istub pea
alati ka laiale emakasuudmele ja lill ongi oma tahtmise saanud.</font></p>

<p><font size="2" face="Arial">Põldmagun on ka hea inimese sõber. See seisneb selles, et
ta levib sinna, kus inimene liigub. Nii kasvab ta peale põldude veel sageli jäätmaadel,
teeservades, prahipaikadel ja ka raudteede ääres. Muide peaaegu kogu Euroopas ei ole ta
mitte põline taimeliik vaid just tulnukas, kes on kandunud laiali inimese abiga.</font></p>

<p><font size="2" face="Arial">Ka põldmagunale on iseloomulik valge piimmahl, nagu
teistelegi magunaliikidele. See piimmahl on mürgine ja seetõttu tuleb hoiduda
selle sattumist silma ja suhu. See hoiatus käib eriti laste kohta, kes kindlasti neid kauneid
lilli korjavad. Peagi tuleb neil pettuda, sest nii käes
hoides kui ka vaasis närtsib põldmagun üpris ruttu - pole ju tema eesmärgiks inimesele
ilu pakkuda. Kuid hästi sobib ta juunis ja juulis kaunistama lillepeenraid.</font></p>

<p><font size="2" face="Arial">Ära tunneb põldmaguna teiste seast pikkade haraliste
karvade järgi, mis katavad kogu taime: nii varsi, lehti kui õienuppe. Kuid tekkinud
vili, kupar, on alati paljas. Teiseks tunnuseks on kupra kuju. See on väga peenike,
laiusest tunduvalt pikem ja alusel pikalt ahenev.</font></p>
<div align="center"><center>

<table border="1" cellspacing="1">
  <tr>
    <td><a href="poldmagun2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
