<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põldmagun - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/poldmagun.jpg"
            hspace="6" height="270" width="200" vspace="6" border="1" align="right"></b>
        <strong>Põldmagun</strong><br>
      </font><font face="Arial" size="3" color="#005500"><em><strong>(Papaver
            dubium)</strong></em><br>
        kukelõtt, põldmoon, kukeheldaroos, kahtlane magun</font></p>
    <p><font face="Arial" size="2">Põldmagun on kaunis harva kohatav hea
        väljanägemisega põlluumbrohi. Teda võib leida kogu Eestis, kuid alati
        kasvab ta vaid üksikute taimedena. Sagedamini
        leidub põldmagunat Lääne-Eestis ja meie saartel. Arvatavasti pole ta
        umbrohuna kuigi tülikas, sest taimel on nõrk juurestik ja mulda jäänud
        juure tükist ei kasva uut taime. Põldmagunal on vaid üks elueesmärk:
        tärgata seemnest ja sirguda kiiresti
        suureks, et anda oma seemned jätkamaks elu järjepidevust. Temasuguseid
        taimi nimetatakse
        efemeerideks. Efemeerid on taimed, kes on väga lühiealised ja on
        täielikult kohastunud
        vaid seemnete kasvatamiseks.</font></p>
    <p><font face="Arial" size="2">Nii on ka põldmagunaga. Taime habras üldilme
        jätab kasina mulje. Juurestik on väheldane, lehti on vähe, need on
        kitsad ja harunenud. Vars on harunev, et vilju saaks rohkem kasvatada.
        Kuid õied on
        suhteliselt suured ja erksa punase või roosa, vaid harva valge
        värvusega, küll aga väga haprad. Õied meelitavad juba kaugelt putukaid
        ligi. Kohalerutanud kimalased tolmeldavad emakad ära ja seemned
        saavadki arenema hakata. Ka tolmeldamine on suhteliselt kindel, sest
        rohked tolmukad
        asetsevad ringina otse laia suudmega emaka ümber. Kimalane, kes õiele
        laskub istub pea
        alati ka laiale emakasuudmele ja lill ongi oma tahtmise saanud -
        tolmeldatud õies hakkab valmima kupar ja kupras seemned.<br>
      </font></p>
    <p><font face="Arial" size="2">Põldmagun on ka hea inimese sõber. See
        seisneb selles, et
        ta levib sinna, kus inimene liigub. Nii kasvab ta peale põldude veel
        sageli jäätmaadel,
        teeservades, prahipaikadel ja ka raudteede ääres. Muide peaaegu kogu
        Euroopas ei ole ta
        mitte põline taimeliik vaid just tulnukas, kes on kandunud laiali
        inimese abiga.</font></p>
    <p><font face="Arial" size="2">Põldmagunal nagu ka teistel magunaliikidele
        on iseloomulik valge piimmahl. Piimmahl on mürgine ja seetõttu tuleb
        vältida selle sattumist silma ja suhu. Hoiatus käib eriti laste kohta,
        kes võib-olla suurte silmapaistvate õitega lilli korjata soovivad.
        Õigupoolest ei tasu neid korjata - põldmagun on efemeer, nii ka tema
        õied ja ilu - suured kroonlehed varisevad arvatavasti enne, kui lill
        vaasi on jõudnud. Kuid hästi sobib ta juunis ja juulis kaunistama
        lillepeenraid.</font></p>
    <p><font face="Arial" size="2">Ära tunneb põldmaguna teiste seast pikkade
        haraliste
        karvade järgi, mis katavad kogu taime: nii varsi, lehti kui õienuppe.
        Kuid tekkinud
        vili, kupar, on alati paljas. Teiseks tunnuseks on kupra kuju. See on
        väga peenike,
        laiusest tunduvalt pikem ja alusel pikalt ahenev.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="poldmagun2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
