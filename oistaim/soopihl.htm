<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>soopihl - liigikirjeldus</title>
  </head>
  <body vlink="#005300" link="#005300" bgcolor="#FFFFFF" background="images/1HTtaust.gif"
    alink="#005300">
    <p align="center"><font face="Arial" size="4" color="#005300"><b><img src="images/soopihl.jpg"
            hspace="6" height="270" width="200" vspace="6" border="1" align="right"></b>
        <strong>Soopihl</strong><br>
      </font><font face="Arial" size="3" color="#005300"><em><strong>(Comarum
            palustre)</strong></em><br>
        soopihlakas, varesejalg, partsijalg, partsivarbad</font></p>
    <font face="Arial" size="2">
      <p>Soopihla nimi on tekkinud rahvapärasest taimenimest - soopihlakas. <a
          href="pihlak.htm">Pihlakaga</a>
        on seda taime seostatud ilmselt lehtede välimuse tõttu. Need on
        paaritusulgjad
        liitlehed nagu pihlakalgi. Lehekesi on tavaliselt kummalgi pool
        leherootsu kaks.
        Kuid huvitavad on soopihla lehed seepärast, et tema lehekeste vahekaugus
        rootsul on imeväike. Nii võib vahel ristida need lehed hoopis sõrmjateks
        lehtedeks, mis on omased näiteks <a href="kastan.htm">hobukastanile</a>.
        Ka
        paljud teised soopihla rahvapärased nimed on loodud just tema lehtede
        põhjal.
        Meenutavad need ju näiteks varese, kure või pardi jalgu, kõiki neid
        nimesid
        on kasutatud.</p>
      <p>Kauni välimusega on soopihla purpurpunased tumedad õied.
        Harjumuspäratult on tupplehed kroonlehtedest suuremad. Taimele pole
        tähtis, kas meelitada tolmeldajaid õiele kroon- või tupplehtedega.
        Mõlemad
        leheosad on ühte värvi ja ühel eesmärgil töötamas. Et putukad ikka
        kindlasti tuleks, siis on õites tolmeldajatele maitsev nektarisuutäis.
        Muideks, mitte kõik taimed ei tooda õites nektarit. On taimi, kellel on
        küll silmapaistvad õed, aga kes nektarit ei tooda. Selliste hulka
        kuuluvad näiteks mõned orhideed. Igal juhul saavad nektaririkkad
        soopihla õied harilikult tolmeldatud ja viljad hakkavad valmima.</p>
      <p>Viljad on aga soopihlal täpselt samasuguse ehitusega nagu <a href="metsmaas.htm">maasikatel</a>.
        Seega nimetatakse nende vilju koguviljadeks, mis koosnevad üpris
        väikestest pähklikestest.
        Igas pähklikeses on peidus veel seeme. Nagu maasikalgi, on ka soopihlal
        pähklikesed
        suure kumera kujuga lihaka moodustise peal. See on tekkinud õiepõhja
        pikendusest. Ka värvus on soopihla viljadel punane, kuid mitte maasikale
        omaselt hele-, vaid oma õitele sarnaselt tumepunane.</p>
      <p>Seemneid saab ühest viljast küll üpris ohtrasti, kuid siiski pole
        soopihla
        peamine levimisviis seemnetega seotud. Tal on ka suhteliselt paks ja
        puitunud
        risoom. Kuna soopihla varre alumine osa on puitunud, nimetatakse teda
        poolpõõsaks.
        "Pool" on nimes seepärast, et maapealsed ülemised osad on rohtsed ja
        peavad igal
        aastal uuesti kasvama, ent varre maalähedane osa on mitmeaastane. Risoom
        on
        soopihlal ka rohkesti harunenud, iga haru mõnest pungast võib aga
        tärgata uus
        taim. Seemnetega paljunemine ei ole kuigi kindel seepärast, et niisketes
        tingimustes, nagu soopihl kasvab, ei õnnestu sel mitte igakord sattuda
        sobivasse kasvukohta.</p>
      <p>Mõnel pool on soopihla kasutatud arstimisel, näiteks kõhulahtisuse
        korral, kuid ka mitmete põletike vastu. Haavale soovitatakse panna
        värske soopihla leht, siis paranevat see paremini. Samuti on soopihla
        tarvitatud nahkade parkimisel. Abi on saadud villaste esemete
        värvimisel, mis omandavad kauni punase värvuse.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="soopihl2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
