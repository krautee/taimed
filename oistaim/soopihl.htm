<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>soopihl - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/soopihl.jpg" align="right" border="1" hspace="6" vspace="6" width="200"
height="270"></b> <strong>Soopihl</strong><br>
</font><font color="#005300" size="3" face="Arial"><em><strong>(Potentilla
palustris)</strong></em><br>
soopihlakas, varesejalg, partsijalg, partsivarbad</font></p>

<font FACE="Arial" SIZE="2">
<p>Soopihla nimi on tekkinud rahvapärasest taimenimest - soopihlakas. <a href="pihlak.htm">Pihlakaga</a>
on seda taime seostatud ilmselt lehtede välimuse tõttu. Need on paaritusulgjad
liitlehed nagu pihlakalgi. Lehekesi on tavaliselt kummalgi pool leherootsu kaks.
Kuid huvitavad on soopihla lehed seepärast, et tema lehekeste vahekaugus
rootsul on imeväike. Nii võib vahel ristida need lehed hoopis sõrmjateks
lehtedeks, mis on omased näiteks <a href="kastan.htm">hobukastanile</a>. Ka
paljud teised soopihla rahvapärased nimed on loodud just tema lehtede põhjal.
Meenutavad need ju näiteks varese, kure või pardi jalgu, kõiki neid nimesid
on kasutatud.</p>
<p>Kauni välimusega on ka soopihla purpurpunased tumedad õied. Ebatavaliselt
on tupplehed kroonlehtedest palju suuremad. Taimel endal pole selles mingisugust
tähtsust, sest on ju ükskõik, kas meelitada kroon- või tupplehtedega. Mõlemad
leheosad on ühte värvi ja ühel eesmärgil töötamas. Need meelitavad kohale
tolmeldajaid putukaid. Et asi ikka päris kindel oleks, siis kingivad õied
kohalelennanutele ka maitsva meesuutäie. Ehk loodab õis, et siis kutsutakse ka
teised tolmeldajad kohale. Igal juhul harilikult saavad õied tolmeldatud ja
viljad hakkavad valmima.</p>
<p>Viljad on aga soopihlal täpselt samasuguse ehitusega nagu <a href="metsmaas.htm">maasikatel</a>.
Seega nimetatakse nende vilju koguviljadeks, mis koosnevad üpris väikestest pähklikestest.
Igas pähklikeses on peidus veel seeme. Nagu maasikalgi, on ka soopihlal pähklikesed
suure kumera kujuga lihaka moodustise peal. See on tekkinud õiepõhja
pikendusest. Ka värvus on soopihla viljadel punane, kuid mitte maasikale
omaselt hele-, vaid oma õitele sarnaselt tumepunane.</p>
<p>Seemneid saab ühest viljast küll üpris ohtrasti, kuid siiski pole soopihla
ainuke levimisviis seemnetega seotud. Tal on ka suhteliselt paks ja puitunud
risoom. Kuna soopihla varre alumine osa on puitunud, nimetatakse teda poolpõõsaks.
&quot;Poo&quot;l on nimes seepärast, et maapealsed ülemised osad on rohtsed ja peavad igal
aastal uuesti kasvama, ent varre maalähedane osa on mitmeaastane. Risoom on
soopihlal ka rohkesti harunenud, iga haru mõnest pungast võib aga tärgata uus
taim. Seemnetega paljunemine ei ole kuigi kindel seepärast, et niisketes
tingimustes, nagu soopihl kasvab, ei õnnestu sel mitte igakord sattuda
sobivasse kasvukohta.</p>
<p>Mõnel pool on soopihla kasutatud arstimisel, näiteks kõhulahtisuse korral,
kuid ka mitmete põletike vastu. Hea soovitus on panna haavale värske soopihla
leht, siis paraneb see palju kiiremini ja paremini. Samuti on soopihla
tarvitatud nahkade parkimisel. Abi on saadud villaste esemete värvimisel, need
omandavad kauni punase värvuse.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="soopihl2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
