<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>põld-lõosilm - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/loosilm.jpg" align="right" border="1" hspace="6" vspace="6" width="201"
height="274"> </b><strong>Põld-lõosilm</strong><br>
</font><font color="#005500" size="3" face="Arial"><em><strong>(Myosotis arvensis)</strong></em><br>
äraunustamiselill, põllutäi, põld-hiirekõrv, kaebtus</font></p>

<font FACE="Arial" SIZE="2">
<p>Põld-lõosilm on meie kõige tavalisem looduslik meelespea ehk äraunustamiselill
ja ära-unusta-mind-lill. Ta ei ole nii suurte õitega kui näiteks aedades
sageli ilutaimena kasvatatav mets-lõosilm ja seega ei ole tal ka väärtust
iluaednike jaoks. Luubiga uurides leiate, et põld-lõosilma väikesed õied on
täpselt sama ilusad kui suurte peenralillede omad. Ka need on taevassinised ja
viie kroonlehega, mille tipul on väikene sisselõige. Kroonlehed on omavahel kokku
kasvanud ja moodustavad rattakujulise õie.&nbsp;</p>
<p> Põld-lõosilm on üks meie
tavalisemaid põlluumbrohtusid. Inimesed ei ole leidnud temas midagi väärtuslikku.
Välja juurida pole teda kuigi raske, kuid peagi ilmuvad uued taimed
mullas peidus olevatest seemnetest. Kui aga põld-lõosilm kasvama jätta, siis
võib ta kasvada suureks puhmaks. Puhma alusel võime näha tihedat
lehekodarikku, mis kuivab taime õitseajaks. See-eest jäävad alles varsi
katvad lehed. Nii lõosilmade lehed kui ka varred on karedakarvased. Põld-lõosilmale
on iseloomulik, et varre alusel on karvad risti varrega, hoiavad sellest eemale,
varre tipuosas on aga üpris tihedalt vastu vart liibunud.</p>
<p>Põld-lõosilma viljad arenevad pikkade viljaraagude tipus, neid katab
suuremas osas õietupp, mis paistab silma oma karvasuse ja sügavate hammaste
poolest. Viljaraod asuvad iseloomulikult harali, nii et taim sarnaneb veidi <a href="hiirekorv.htm" style="color: #005500">
hiirekõrvaga</a>, sellest ka põld-lõosilma nimed põld-hiirekõrv ja keskmine
hiirekõrv. Põld-lõosilma viljad - pähklikesed - vabanevad tavaliselt koos
tupplehtedega. Viljad on kaetud karedate karvadega, mistõttu nad jäävad
kergesti mööduvate loomade ja inimeste riiete külge. Vahel võib põld-lõosilm
muutuda päris tüütuks, nii on ta viljade järgi saanud põlluharijatelt veidi
halvustava nime&nbsp;<strike>&nbsp;</strike> põllutäi.</font></p>
<div align="center"><center>

<table border="1" cellspacing="1">
  <tr>
    <td><a href="loosilm2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
