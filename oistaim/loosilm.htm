<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põld-lõosilm - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/loosilm.jpg"
            hspace="6" height="274" width="201" vspace="6" border="1" align="right">
        </b><strong>Põld-lõosilm</strong><br>
      </font><font face="Arial" size="3" color="#005500"><em><strong>(Myosotis
            arvensis)</strong></em><br>
        äraunustamiselill, põllutäi, põld-hiirekõrv, kaebtus</font></p>
    <font face="Arial" size="2">
      <p>Põld-lõosilm on meie kõige tavalisem looduslik meelespea ehk
        äraunustamiselill
        ja ära-unusta-mind-lill. Ta ei ole nii suurte õitega kui näiteks aedades
        sageli ilutaimena kasvatatav mets-lõosilm ja seega ei ole tal ka
        väärtust
        iluaednike jaoks. Luubiga uurides leiate, et põld-lõosilma väikesed õied
        on
        täpselt sama ilusad kui suurte peenralillede omad. Ka need on
        taevassinised ja
        viie kroonlehega, mille tipul on väikene sisselõige. Kroonlehed on
        omavahel kokku
        kasvanud ja moodustavad rattakujulise õie.&nbsp;</p>
      <p>Põld-lõosilm on üks meie tavalisemaid põlluumbrohte. Eriti sage on ta
        kuivematel ja liivasematel põldudel. Välja rohida pole teda lühiealisele
        taimele iseloomuliku suhteliselt nõrga juurestiku tõttu raske, kuid
        peagi ilmuvad uued taimed mullas peidus olevatest seemnetest. Kui
        põld-lõosilm kasvama jätta, võib ta sirguda kuni poole meetri kõrguseks
        puhmaks. Puhma alusel võime näha tihedat lehekodarikku, mis kuivab taime
        õitsemise ajaks. Nii lõosilmade lehed kui varred on iseloomulikult
        karekarvased - tunnus, mille järgi on kerge paika panna sugukond,
        lõosilmad kuuluvad kareleheliste sugukonda. Põld-lõosilmale
        on iseloomulik, et varre alusel on karvad risti varrega, hoiavad sellest
        eemale,
        varre tipuosas on aga üpris tihedalt vastu vart liibunud.</p>
    </font>
    <p><font face="Arial" size="2">Põld-lõosilma viljad arenevad pikkade
        viljaraagude tipus, neid katab
        suuremas osas õietupp, mis paistab silma oma karvasuse ja sügavate
        hammaste
        poolest. Viljaraod asuvad iseloomulikult harali, nii et taim sarnaneb
        veidi <a href="hiirekorv.htm" style="color: #005500">
          hiirekõrvaga</a>, sellest ka põld-lõosilma nimed põld-hiirekõrv ja
        keskmine
        hiirekõrv. Põld-lõosilma viljad - pähklikesed - vabanevad tavaliselt
        koos
        tupplehtedega. Viljad on kaetud karedate karvadega, mistõttu nad jäävad
        kergesti mööduvate loomade ja inimeste riiete külge. Vahel võib
        põld-lõosilm
        muutuda päris tüütuks, nii on ta viljade järgi saanud põlluharijatelt
        veidi
        halvustava nime&nbsp;<strike>&nbsp;</strike> põllutäi.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="loosilm2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
