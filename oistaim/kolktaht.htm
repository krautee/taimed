<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kollane kuldtäht - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/kuldtaht.jpg"
            hspace="6" height="270" width="200" vspace="6" border="1" align="right">
        </b><strong>Kollane kuldtäht</strong><br>
      </font><font face="Arial" size="3" color="#005300"><em><strong>(Gagea
            lutea)</strong></em><br>
        kihtlill, linnupiim, kuldlilleke, taevatäht</font></p>
    <p><font face="Arial" size="2">Metsalilli, see tähendab, metsas kasvavaid
        rohttaimi, mõjutavad kõige rohkem metsas kasvavad puud, sest nemad
        kujundavad keskkonna teiste liikide jaoks. Puud võtavad suurema osa
        valgusest ja mulla veest ning mineraalidest. Nii peavad kõik rohttaimed
        kohandama oma elu puude järgi. Hea näide ühest kohastumise võimalusest
        on kollasel kuldtähel.</font></p>
    <p><font face="Arial" size="2">Kollane kuldtäht õitseb varakevadel, enne
        lehtpuude lehtimist, kui päikesevalgus pääseb vabalt mullani. Kuldtäht
        on valguslembene ja nii ei suuda ta paksu metsa all kasvada. Talle
        sobivad ainult lehtmetsad, sest okasmetsad pole nii viljakad ega kevadel
        piisavalt valged. Niisiis kasvab kollane kuldtäht salu-lehtmetsades,
        vahel ka segametsades ning hakkab õitsema juba aprillis - sest ainult
        siis on neis metsades palju valgust.<br>
      </font></p>
    <font face="Arial" size="2">
      <p>Kuldtähe nimi õigustab ennast igati. Tema õied on tähekujulised ja
        kuldkollast värvi. Taime rahvapärastest nimedest on teada veel näiteks
        taevatäht ja kuldlilleke. Taime kollased õied jäävad hästi meelde
        seetõttu, et kuldtähed kasvavad väga suurte rühmadena koos. Nad ei kasva
        küll tihedalt, aga võivad hõredalt katta terve metsaaluse. Selline
        kollane muruvaip meeldib ka aednikele ja miks siis mitte kuldtäht
        koduaeda kasvama tuua. Ta sobib kõikjale murusse. Peale õitsemist
        kuldtähe maapealsed osad kuivavad ja kaovad kiiresti, taimi, mis kiirelt
        pärast õitsemist närbuvad nimetatakse efemeroidideks.</p>
      <p>Päriselt taim peale õitsemist ei hukku. Kuldtähed on mitmeaastased
        taimed, kellel on mullas väike sibul. Eestis kasvab ka teisi kuldtähe
        liike. Kollane kuldtäht on ainus, kellel on mullas varre alusel vaid üks
        hallikas sibul. Teistel on neid vähemalt kaks. Samas võib see sibul
        kasvatada suure hulga tütarsibulaid, mis asuvad mullas mõnevõrra
        sügavamal.</p>
      <p>Tütarsibulad kasvavad alguses aeglaselt ja alles mõne aasta möödudes
        hakkavad kiiremini kasvama. Peagi hakkavad ka need omakorda väikesi
        tütarsibulaid tootma, mitte aga veel õitsema. Kui kuldtäht õitsema
        hakkab, on tema tütarsibulate kasvatamise võime läinud. Edaspidi saab ta
        ainult seemnetega paljuneda. Kuldtähe seemneid kannavad laiali sipelgad.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kolktaht2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
