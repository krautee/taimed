<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sinilill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/sinilill.jpg" align="right" border="1" hspace="6" vspace="6" width="270"
height="200"></b> <strong>Sinilill</strong><br>
</font><font color="#005500" size="3" face="Arial"><em><strong>(Hepatica nobilis)</strong></em><br>
keltsalill, külmaelane, lumelill, maksalehed, külmaölane, siniülane</font></p>

<font FACE="Arial" SIZE="2">
<p>Sinilill on inimesepelglik, kuid inimeste poolt armastatud lill. Kahjuks ei
osata temaga mitte alati ilusasti ringi käia. Varjukaid metsi, kus ta elab, ei
tohiks hävitada. Vaasipanemiseks ei maksa teda liialt korjata. Ja lausa
lubamatu on taime üleskiskumine koos maapinna lähedal oleva risoomiga. Kui
neid soovitusi ei arvestata, siis peame meiegi varsti sinilille looduskaitse
alla võtma, nagu ta on juba paljudes Euroopa maades, näiteks Soomes ja
Rootsis.</p>
<p>Muuga saab sinilill ise suurepäraselt hakkama. Tal on rida huvitavaid
kohastumusi. Kõigepealt on ta just loodud suvel varjukas, kuid kevadel valgusküllases
salumetsas elama. Selleks on tema valgusenõudlus aasta jooksul pidevalt vähenev.
Ka on laiad ja suured risti päikesekiirtega asetsevad tumerohelised lehed
ideaalsed päikesekiirte püüdmiseks. Tumeroheline värvus viitab klorofülli
rohkusele. Tema lehed elavad tavaliselt 13</font><font FACE="Symbol" SIZE="2">¼</font><font FACE="Arial" SIZE="2">14
kuud. Seega annavad need taimele jõudu ka varakevadise õitsemise ajal.
Sinilill õitseb enne suurte puulehtede ilmumist, sest siis on valgust rohkem.
Õiepungad aga moodustuvad juba õitsemiseelse aasta suvel ja peidavad end
talvel mullapinna lähedal pindmises, kuid soojas kõdukihis. Osa saab neist
siiski külma, parasiitseente või loomade tõttu hukka, kuid need, kes ellu jäävad,
saavad avaneda kohe esimeste soojade ilmadega. Seega ei pea sinilill õitsemise
alustamiseks ära ootama pinnase sulamist.</p>
<p>Kuid huvitavat on sinililles veel palju. Kas te näiteks teate, et tema
seemneid levitavad eelkõige sipelgad? Selleks on taimel kaks
abivõtet. Esiteks pööravad sinilille algul lühikesed, kuid õitsemise lõpuks
küllaltki pikad, punakad õievarred end viljade valmimise ajal peaaegu vastu
maad. Nii saavad sipelgad need kätte. Kuid ega sipelgaid neid niisama taha.
Lill on kaval: ta paneb valminud seemnete külge magusa lisandi. Just selle järgi
sipelgad suurel hulgal tõttavad. Suurepärast saaki koju vedades jääb ikka mõni
seeme kuhugi maha või süüakse lisand ära ja seemet polegi enam vaja.</p>
<p>Natuke ka sinilille ehitusest. Eelkõige huvitavad inimesi õied, kuid
ilmselt harva teatakse sinilille õie osade nimetusi. Olgu nad siinkohal öeldud.
Need kaunid sinised, harvem ka roosad, lillad või valged, on tupplehed. Ja need
rohelised lehekesed õie alusel ei ole siis mitte tupplehed, vaid varrele
kuuluvad kõrglehed. Kroonlehti sinilillel polegi.</p>
<p>Sinilillest oleks veel paljugi huvitavat rääkida, kuid piirdugem siinkohal
vaid vähesega. Olgu veel öeldud, et ta on olnud mitmete haiguste vastu
kasutatav ravimtaim, kuid on ka mürgine. Viimast peab arvestama eriti neid
korjates. Nahale sattunud mahl võib tekitada ville ja põletusi. Sinilille närides
on aga tagajärjed kurvemad.</p>
</font>
<div align="center"><center>

<table border="1" cellspacing="1">
  <tr>
    <td><a href="sinilill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
