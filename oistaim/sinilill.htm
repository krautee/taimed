<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>sinilill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/sinilill.jpg"
            hspace="6" height="200" width="270" vspace="6" border="1" align="right"></b>
        <strong>Harilik sinilill</strong><br>
      </font><font face="Arial" size="3" color="#005500"><em><strong>(Hepatica
            nobilis)</strong></em><br>
        keltsalill, külmaelane, lumelill, maksalehed, külmaölane, siniülane</font></p>
    <font face="Arial" size="2">
      <p>Harilik sinilill on inimpelglik, kuid inimeste poolt armastatud lill.
        Aastakümneid tagasi rahvuslille valides kaaluti viimastena just
        rukkilille ja sinilille vahel. Kahjuks ei osata sinilillega alati ilusti
        ringi käia. Varjukaid metsi, kus ta elab, ei tohiks hävitada.
        Vaasipanemiseks ei tohiks teda ühest kohast liialt palju korjata. Ja
        lubamatu on korjates vigastada mullas olevat risoomiga. Kui neid
        soovitusi ei arvestata, siis peame meiegi varsti sinilille looduskaitse
        alla võtma, nagu ta paljudes Euroopa maades juba on.</p>
    </font>
    <p><font face="Arial" size="2">Sinilillel on rida huvitavaid kohastumusi. Ta
        on harjunud elama suvel varjukas, kevadel valgusküllases salumetsas.
        Tema valgusenõudlus on aasta jooksul vähenev. Tema laiad ja
        päikesekiirtega risti asetsevad tumerohelised lehed püüavad piisavalt
        valgust ka hämaras metsas. Lehtede tumeroheline värv viitab klorofülli
        rohkusele. Sinilille lehed elavad tavaliselt 13-14 kuud. Seega annavad
        eelmise aasta lehed taimele jõudu ka varakevadise õitsemise ajal.
        Sinilill õitseb enne kui puud lehte lähevad, sest siis on valgust
        rohkem. Õiepungad arenevad juba eelmisel suvel ja peidavad end talvel
        mulla pindmistes kihtides. Osa neist saab parasiitseente või loomade
        tõttu hukka, kuid need, mis ellu jäävad, saavad kevadel avaneda kohe
        esimeste soojade ilmadega. Kui sinilille varsi täpsemalt vaadata, siis
        näeb, et need on karvased, see kohastumus on kevadiste külmade vastu.<br>
      </font></p>
    <font face="Arial" size="2">
      <p>Huvitavat on sinililles palju. Kas teadsite, et tema seemneid levitavad
        eelkõige sipelgad? Selleks on taimel kaks võtet. Esiteks pööravad
        sinilille algul lühikesed kuid õitsemise lõpuks küllalt pikad punakad
        õieraod end viljade valmimise ajaks peaaegu vastu maad. Nii saavad
        sipelgad seemned kätte. Kuid ega sipelgad neid heast tahtest laiali
        kanna! Seemnete küljes on väike toitev kehake. Just selle järele
        sipelgad lähevad. Saaki koju vedades jääb mõni seeme ikka kuhugi maha
        või süüakse lisand ära ja seeme jäetakse laokile - võib-olla uude
        sobivasse kasvukohta.</p>
      <p>Eelkõige tuntakse sinililli õite järgi, kuid harva teatakse sinilille
        õie osade nimetusi. Need kaunid sinised, harvem ka roosad, lillad või
        valged, on tupplehed. Ja rohelised lehekesed õie alusel ei ole siis
        mitte tupplehed, vaid kõrglehed, mis kinnituvad õieraagudele. Kroonlehti
        sinilillel polegi.</p>
      <p>Sinilillest oleks palju rääkida, kuid piirdugem vähesega. Olgu öeldud,
        et teda on kasutatud mitmete haiguste vastu, aga tasub teada, et kogu
        taim on mürgine, ning tänapäeval on palju ohutumiad ravimeid olemas.
        Mürgisusega peab arvestama ka õisi korjates. Nahale sattunud mahl võib
        tekitada ville ja põletusi, on ju sinilill tulikaliste sugukonnast,
        millele mürgisus igati omane on. Süüa sinilille ühelgi viisil ei tasu,
        sest on tervisele tõsiselt ohtlik.&nbsp;</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sinilill2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
