<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>vaevakask - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><img src="images/vaevak.jpg" align="right" hspace="6" height="270"
        width="200" vspace="6" border="1"><font face="Arial" color="#005500"><big><strong>Vaevakask</strong><br>
        </big><em><strong>(Betula nana)</strong></em><br>
        rabakask, kaskjalg, maarjakask, pürskask, raud-kask</font></p>
    <font face="Arial" size="2">
      <p>Vaevakase nimi viitab taime vaevalisele kasvule, väikesele ja hädisele
        välimusele. Sama näitavad veel mitmed teisedki vanarahva hulgas levinud
        nimed: hala-kask, härjapõlve kask ja maadlase-kask. Teiste soo
        rohttaimedega võrreldavat suurust näitab nimi tarna puu. Rohttaimedest
        paljut kõrgemaks vaevakask ei kasvagi ja põlvepikkusena on ta enda kohta
        võimas puu ja puusakõrguseni ulatudes lausa hiiglane. Mõnikord ei ületa
        ka mitmekümneaastase puu kõrgus paarikümmet sentimeetrit. Kuid viljakale
        mullale istutatult võib
        vaevakask teinekord isegi puukujuliseks kasvada.</p>
      <p>Kuid igal juhul on ta väga huvitav rabataim. Oma kaunite tillukeste
        ümarate
        lehtedega tekitab ta <a href="johvikas.htm" style="color: #005500">
          jõhvikate</a>
        otsijates alati sooja ja lähedase tunde. Temas on
        midagi, mis mõjub inimesele rahustavalt. Võib-olla on see tema visadus,
        millega ta asustab kõik niiskemad kasvukohad, visadus, millega seemned
        lendavad
        tuulega või ujuvad vooluvee abil kõikvõimalikesse mülkaisse. Me võime
        kohata vaevakaske kõikides niisketes kasvukohtades, kuid rohkem Põhja-
        Ja Lääne-Eestis,
        seevastu Lõuna Eestis näeb marjuline teda harva ja Eesti läänesaartel
        peaaegu üldse mitte. Ta kasvab nii madalsoos, siirdesoos kui ka rabas,
        lisaks
        veel rabastuvatel niitudel ja metsades, ka niiskes lodumetsas.</p>
      <p>Vaevakase õied on koondunud vorstikujulisteks urbadeks nagu teistegi
        kaskedel.
        Samuti on eraldi isas- ja emasurvad. Erinevalt meie tavalisematest ja
        suurematest kaskedest on vaevakasel kõik urvad püstised. Vaevakase
        emasurvad
        on aga hoopis pisemad kui teistel kaskedel, nagu ta isegi. Harva ületab
        urva
        pikkus sentimeetri. Isasurvad on kuni pooleteise sentimeetri pikkused.
        Ka
        vaevakase seeme – pähklike on väiksem kui teistel kaskedel. Selle pikkus
        on
        kuni paar millimeetrit, tema tiivakesed on aga eriti kitsad: kuni viis
        korda
        seemnest kitsamad.</p>
      <p>Need väikest putukat meenutavad seemned levivad tuule abil
        lenneldes või siis laevukesena vees triivides. Harva jõuavad nad aga nii
        kaugele kui näiteks <a href="arukask.htm">arukase</a> seemned, sest
        nende
        stardirada on palju madalamal ning tiivad väiksemad. Arvestades sellega,
        et sood on enamasti piiratud suurusega ja liiga kaugele lenneldes võiks
        seeme sattuda ebasobivasse kasvukohta, sobivad vaevakase strateegiaga
        just sellised peaaegu tiivutud ja madalalt lendu alustades paratamatult
        mitte kuigi kaugele lendlevad seemned.&nbsp; </p>
      <p>Omapärased on ka vaevakase lehed, mis aitavad liiki määrata päris
        hästi. Need on tillukesed ja ümarad, läbimõõduga umbes üks sentimeeter,
        lehe serv on iseloomulikult täkiline ja mitte saagjas nagu teistel
        kaseliikidel. Erinevalt teistest kaskedest on vaevakase lehtede laius
        tihti suurem kui pikkus. Iseloomulikud lehed on andnud põõsale nimeks
        litterkask.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vaevakask2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
