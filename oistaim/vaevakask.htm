<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>vaevakask - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/vaevak.jpg" width="200" height="270" border="1"
hspace="6" vspace="6" align="right"><font face="Arial" color="#005500"><big><strong>Vaevakask</strong><br>
</big><em><strong>(Betula nana)</strong></em><br>
rabakask, kaskjalg, maarjakask, pürskask, raud-kask</font></p>

<font FACE="Arial" SIZE="2">
<p>Vaevakase nimi viitab taime vaevalisusele, väikesel ja hädisele välimusele.
Sama näitavad veel mitmed teisedki vanarahva hulgas levinud nimed: hala-kask, härjapõlve
kask ja maadlase-kask. Teiste tavaasukatega võrreldavat suurust näitab
nimi – tarna puu. Kuid see liik on lihtsalt selline. Põlvepikkusena on ta enda
kohta võimas puu ja puusakõrguseni ulatudes lausa hiiglane. See ei ole seepärast,
et muld oleks kehv, valgust vähe või niiskust liiga palju – ta lihtsalt on
selline oma tavaliste kasvutingimuste juures. Mõnikord ei ületa ka mitmekümneaastase
puu kõrgus paarikümment sentimeetrit. Kuid viljakale mullale istutatult võib
vaevakask teinekord isegi puukujuliseks kasvada.</p>
<p>Kuid igal juhul on ta väga huvitav rabataim. Oma kaunite tillukeste ümarate
lehtedega tekitab ta <a href="johvikas.htm" style="color: #005500"> jõhvikate</a>
otsijates alati sooja ja lähedase tunde. Temas on
midagi, mis mõjub inimesele rahustavalt. Võib-olla on see tema visadus,
millega ta asustab kõik niiskemad kasvukohad, visadus, millega seemned lendavad
tuulega või ujuvad vooluvee abil kõikvõimalikesse mülkaisse. Me võime
kohata vaevakaske kõikides niisketes kasvukohtades, kuid rohkem Põhja- Ja Lääne-Eestis,
seevastu Lõuna Eestis näeb marjuline teda harva ja Eesti läänesaartel
peaaegu üldse mitte. Ta kasvab nii madalsoos, siirdesoos kui ka rabas, lisaks
veel rabastuvatel niitudel ja metsades, ka niiskes lodumetsas.</p>
<p>Vaevakase õied on koondunud vorstikujulisteks urbadeks nagu teistegi kaskedel.
Samuti on eraldi isas- ja emasurvad. Erinevalt meie tavalisematest ja
suurematest kaskedest on vaevakasel kõik urvad püstised. Vaevakase emasurvad
on aga hoopis pisemad kui teistel kaskedel, nagu ta isegi. Harva ületab urva
pikkus sentimeetri. Isasurvad on kuni pooleteise sentimeetri pikkused. Ka
vaevakase seeme – pähklike on väiksem kui teistel kaskedel. Selle pikkus on
kuni paar millimeetrit, tema tiivakesed on aga eriti kitsad: kuni viis korda
seemnest kitsamad. Need väikest putukat meenutavad seemned levivad tuule abil
lenneldes või siis laevukesena vees triivides. Harva jõuavad nad aga nii
kaugele kui näiteks <a href="arukask.htm">arukase</a> seemned, sest nende
stardirada on palju madalamal. See on ka vajalik, sest põõsakese elukohast
kaugemal ei tarvitse sobivat maad kasvamiseks olla.</p>
<p>Omapärased on ka vaevakase lehed, nende järgi on hea seda liiki määrata.
Need on tillukesed ja ümarad, läbimõõduga umbes üks sentimeeter. Tihti aga
on erinevalt teistes kaskedest tema lehtede laius suurem kui pikkus. Need lehed
on andnud põõsale ka nime litterkask.</p>
</font><div align="center"><center>

<table border="1" cellspacing="1">
  <tr>
    <td><a href="vaevakask2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
