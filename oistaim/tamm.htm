<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik tamm - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/tamm.jpg"
            hspace="6" height="200" width="270" vspace="6" border="1" align="right">
        </b><strong>Harilik tamm</strong><br>
      </font><font face="Arial" size="3" color="#005500"><em><strong>(Quercus
            robur)</strong></em><br>
        hiiepuu, talitamm, suvitamm, lesetamm</font></p>
    <font face="Arial" size="2">
      <p>Tamm on vanadele eestlastele tuntud kui püha hiiepuu. Tammede all
        toimusid
        suured rahvakogunemised, peeti nii sõjaplaane kui pidusid. Tammed
        pakkusid
        kaitset ja andsid muudki kasulikku. Miks peeti harilikku tamme nii
        tähtsaks ja
        austusvääriliseks? Ilmselt seepärast, et tundus, nagu seisaks ta
        muutumatuna põlvest põlve. Arvati, et tammed
        on surematud, kes on näinud väga kaugeid aegu ja jäävad tunnistama ka
        praegu
        elavate inimeste tegusid. Osalt oli neil õigus, sest need puud elavad
        tõesti väga
        vanaks. Oma kõrguse saavutavad nad esimese saja aastaga, hiljem vaid
        jämenevad
        aeglaselt. Hariliku tamme vanus võib ulatuda pooleteise tuhande aastani.
        Teine põhjus on tamme austamiseks ilmselt see,
        et ta võib saavutada hiiglaslikud mõõtmed. Eesti suurim tamm on
        Tamme-Lauri
        tamm Võrumaal, tema ümbermõõt on üle kaheksa meetri, Euroopa jämedaima
        ümbermõõt
        on aga ligi neliteist meetrit. Tänapäeval on tammeleht looduskaitse
        sümboliks. Armastatud on tamme eri võrmid ka haljastuses.</p>
      <p>Tamme mainides meenuvad viljad, tõrud. Tõrud on maitsvaks toiduks
        paljudele loomadele ja lindudele, näiteks oravale, metsseale, mägrale ja
        rähnidele. Ka inimene on tõrudest palju kasulikku leidnud. Ammu enne
        leivavilja kasvatamist tehti tammetõrudest jahu ja arvatakse, et
        esimesed leivapätsid küpsetati just tammetõrujahust. Praegugi tehakse
        neist ravitoimega kohvi. Ravimina on laiemalt levinud noorte tammede
        koor, millest tehakse pulbrit või keedist. Selle sissevõtmisel saab abi
        kõhulahtisuse korral, suu ja kurgu loputamisel vabanetakse suus
        olevatest põletikest, naha peale määrides aitab lööbeid kõrvaldada,
        põletushaavu parandada ja jalgade higistamist vähendada.</p>
      <p>Kindlasti peab rääkima veel ka tammepuidust, mis on hästi kõva,
        vastupidav ja kaunis, tema aastarõngad tulevad eriti selgelt esile.
        Huvitav on
        ka see, et kui paljud teised puud kaotavad vees ligunedes suure osa oma
        väärtusest,
        siis tamm muutub vees üha hinnalisemaks: ta muutub peaaegu mustaks, ilus
        muster
        tuleb veel paremini nähtavale ja puit muutub ülikõvaks ning miski ei
        suuda
        talle enam kahju tekitada. Selline puit on eriti hinnatu puidukunstnike
        poolt.
        Tamme kasutatakse veel laialt kauni mööbli, parketi ja vineeri
        tegemiseks, kuulsad on tammepuust vaadid. Paljud vees olevad ehitised on
        tehtud tammest,
        sest tema puit peab vees kaua vastu.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="tamm2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
