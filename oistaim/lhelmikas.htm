<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>longus helmikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/longus_helmikas.jpg" align="right" border="1" hspace="6" vspace="6" width="270"
height="200"></b><strong>Longus helmikas</strong><br>
</big><em><strong>(Melica nutans)</strong></em><br>
hallirohi, lõulääts, orgarohi, värishein</font></p>

<font FACE="Arial" SIZE="2">
<p>Enamik kõrrelisi on niitude taimed, ühed kasvavad veidi kuivemas, teised
niiskemas, kolmandad päris soos. Aga varjukates metsades elavaid kõrrelisi on
üpris vähe. Longus helmikas on üks selline, kes on veidi päikesepelglik. Ta
kasvab leht- ja segametsades ning puisniitudel.</p>
<p>Varjus kasvades pole longus helmikas ka eriti lopsaka kasvuga. Tavaliselt
kasvab ta siin ja seal üksikute taimedena ning ei oma seega kariloomade jaoks
suuremat tähtsust, on vaid metsloomadele juhuslikuks toidupooliseks. Varsi on
longus helmikal kahesuguseid. Ühed on püstisemad ja kannavad õiskuid. Teised tõusevad aegamööda
maapinnalt kõrgemale, on rohkemate lehtedega, kuid ilma õisikuteta.</p>
<p>Longus helmika tunneb looduses hästi ära just tema õisiku järgi. Longus
helmika õisik pole püstine, vaid on õrn ja peenike ning seetõttu tugevalt
kaardunud. Nimi &quot;longus&quot; tuleb aga sellest, et õisikus
olevad pähikud on longus. Nad asetsevad suhteliselt hõredalt ja saavad seetõttu
hõlpsasti õisiku ühele küljele longu vajuda. Nii “kurba noruspäist” õisikut
meie teistel kõrrelistel pole. &quot;Helmikas&quot; sai tema nimeks ilmselt
seepärast, et õisikut moodustavad pähikud on veidi helmekujulised. Nii on
longus helmika õisik kokkuvõttes nagu üks peenike õrn varras, millele on lükitud
kaunid väikesed helmed. Eesti keelde on see nimi tulnud soome keelest.</p>
<p>Ühesuguse tähendusega on ka rahvapärased nimetused hallirohi, orgarohi, värihein,
värilill ja verisrohud. Varem kasutati teda niinimetatud külmtõve ravimisel.
Külmtõbi on haigus, mille puhul keha temperatuur tõuseb teatud aja tagant väga
kõrgele ja siis jälle langeb. Samal otstarbel on kasutatud ka <a href="varihein.htm" style="color: #005500">väriheina</a>,
kelle pähikud on muide enam-vähem samasugused nagu longus helmika omad.
Erinevusena peab aga meelde jätma, et longus helmika pähikud on kõik õisiku
ühel küljel ja longus. Väriheina õisik on aga lai ja püramiidikujuline ning
pähikud ei asetse reas.</font></p>
<div align="center"><center>

<table border="1" cellspacing="1">
  <tr>
    <td><a href="lhelmikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
