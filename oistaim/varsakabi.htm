<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>varsakabi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/varsakabi.jpg" align="right" hspace="6" vspace="6"
border="1" width="270" height="200"><font color="#005500" size="4" face="Arial"> <strong>Varsakabi</strong><br>
</font><font color="#005500" size="3" face="Arial"><em><strong>(Caltha palustris)</strong></em><br>
konnakapsas, ahunalill, kanakool, latiklill</font></p>

<font FACE="Arial" SIZE="2">
<p>Varsakapja on näinud ilmselt kõik, kes on käinud kevadel niisketes
kasvukohtades. Tavaliselt osatakse talle ka mõni nimi pakkuda, iseasi kas
sellega botaanikud alati nõus on. Varsakabi kasvab peaaegu kõikide Eesti vähegi
suuremate veekogude ääres, nii järvede, jõgede kui ka kraavide ja ojade
kaldail. Peale veekogude kallaste leidub varsakapja ka
peaaegu kõikides soostunud metsades ja niitudel. Nii et kui metsas või niidul
on juba kümmekond aastat olnud lahtist vett, siis on sinna ilmselt jõudnud ka
varsakabi. Kevadel kasvab ta sageli jalad vees, sest siis on kõrgveeaeg ja kõik
veekogude kaldad on üle ujutatud. Suvel aga jääb ta enamasti kuivale.</p>
<p>Varsakabi peab seega oma elu jooksul toime tulema üpris erinevate
tingimustega. Kuid sellega saab ta hästi hakkama, mida tõestab tema lopsakas
kasv. Varsakabja lehed võivad näiteks sirguda isegi paarikümne sentimeetri
laiusteks, pikkus on seejuures umbes sama, sest ta lehed on ümarad ja alusel südajad
või neerjad, nagu botaanikud ütlevad. Aga lihtsamini mõistetavalt öeldes on
varsakabja lehed varsa kabja kujulised. Sellest ka taime nimi.</p>
<p>Kuid tabavad on ka teised rahvapärased nimed. Nende andmisega pole kitsi
oldud, kuid varsakabi on siiski enim levinud nimi. Laialdaselt on tuntud ka
konnakapsas. See nimi viitab isegi kahele tunnusele. Esiteks see, et varsakabi
kasvab seal, kus elavad konnad – vees. Ja teiseks sellele, et tema välimus
meenutab mingil määral kapsast. Ka seda viimast võib ette kujutada. Tema
lehed on ju laiad ja lapikud nagu kapsa omad ja suhteliselt mahlakad. Kuid
teadma peab, et varsakabja lehte ei või süüa nagu kapsa oma. Kogu varsakabi
on mürgine,
ehkki mitte surmavalt. Kõige mürgisem on taim õitsemise ja viljakandmise
ajal. Seega peab ettevaatlik olema ka lastega jalutamas käies, et nad kapsa
moodi taime suhu ei pistaks. Loomadel tavaliselt mürgistusi ei esine, sest nad
ei söö teda kuigi meelsasti.</p>
<p>Mõnel pool on levinud nimed ahunalill ja latiklill. Need on seotud meie
tavaliste kalade ahvena ja latika kudemisega. Varsakabi õitseb just nende
kudemise ajal. Õied on aga tal omapärased seetõttu, et neil pole üldse
kroonlehti. Nüüd võivad üllatuda need, kes taime hästi teavad: tal on ju
kaunid läikivad ja küllaltki suured kollased õied. Tõsi ta on, kuid need
kollased on hoopis tupplehed, kroonlehed on varsakabjal ära kadunud.</p>
<p>Loomadega on see kaunis niiskete kasvukohtade lill veel ühel moel seotud.
Rahvatarkus ütleb nimelt, et varsakapju ei tohi tuppa tuua, kui haned hauduvad,
sest siis ei haudu haned poegi munadest välja. See pole võib-olla eriti põhjendatud
uskumus, kuid tuppa ei maksa neid siiski tuua, sest ükski lihakas ja vesine märgade
kasvukohtade taim ei taha vaasis kuigi kaua seista.</p>
</font>
<div align="center"><center>

<table border="1" cellspacing="1">
  <tr>
    <td><a href="varsakabi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
