<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik viirpuu - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/viirpuu.jpg"
            align="right" hspace="6" height="200" width="270" vspace="6" border="1"></b><strong>Viirpuu</strong><br>
      </font><font face="Arial" size="3" color="#005300"><em><strong>(Crataegus)</strong></em><br>
        türnpuu, jahumarjapuu, kihvtimari, luupuu, lõmmupuu</font></p>
    <font face="Arial" size="2">
      <p>Viirpuu on väga liigirohke taimeperekond. Sõltuvalt süstemaatikast
        varieerub liikide arv perekonnas kahesajast (lai liigikäsitlus) kuni
        pooleteise tuhandeni (kitsas liigikäsitlus). Viirpuu erinevad liigid
        ristuvad omavahel kergesti ja annavad raskestimääratavaid kahe liigi
        vahepealsete tunnustega taimi. Ka Eestis on viirpuu sage põõsas või
        harvem madal puu. Peamiselt näeme teda parkides ja aedades, kus võib
        leida üle kuuekümne liigi. Looduslikult kasvab Eestis (peamiselt
        lääneosas) kümmekond liiki. Mõned neist on tekkinud Eestis ja levivad
        ainult siin. Sellised on näiteks saaremaa viirpuu ja viidumäe viirpuu.
        Kõige tavalisem pärismaine liik harilik viirpuu. Enamasti kasvavad kõik
        viirpuud kas valgusküllasel niidul või salumetsa serval.</p>
      <p>Nagu arvata võib, on selle suure perekonna kergesti ristuvatel liikidel
        palju ühiseid tunnuseid. Kõigil neil on korrapärased viie kroonlehega
        õied. Õitel on alati üsna ebameeldiv lõhn. Viljaks on õunvili, millel on
        lihakas kest. Vahel on see söödav, kuid mõnikord õhuke ja mõru. Hariliku
        viirpuu viljad on suured ja veidi jahuse maitsega, mistõttu on talle
        rahva poolt ka jahumarjapuu nimeks antud. Marjad on kasutamist leidnud
        söögipoolisena aga ka rahvameditsiinis.</p>
      <p>Ravimiseks sobivad sama hästi õied. Need mõjuvad eelkõige südamele.
        Viirpuust on abi saadud mitmesuguste südamehäirete ja liiga kõrge
        vererõhu vastu. Näiteks võtta üks supilusikatäis õisi klaasi keeva vee
        kohta, lasta mõni minut tõmmata ja jook on valmis. Seda tuleb juua
        jahutatult, lonkshaaval klaas päevas südamekloppimise, kõrge vererõhu,
        peapöörituse ja peavalu korral. Marju võib samal otstarbel tarvitada
        toorelt, kuivatatult või teena. Tee aseainena on kasutatud ka noori
        lehti.</p>
      <p>Huvitav on ka viirpuu puit. See on kollast või punast värvi, kõva ja
        raske, mistõttu on viirpuu osa rahvapäraseid nimesid luupuust ja
        kontpuust lähtuvad.
        Puit sobib hästi väikeste iluesemete nikerdamiseks ja jalutuskeppideks.
        Koort,
        lehti ja juuri võib edukalt kasutada riide kollaseks värvimisel.</p>
      <p>Viirpuud on Eestis peamiselt ilupuud. Teda võib istutada nii üksikuna,
        rühmana kui hekina. Ta laseb end vabalt pügada ja suured astlad okstel
        muudavad heki läbimatuks kaitsemüüriks. Astlad on tekkinud
        lühivõrsetest. Selles võite veenduda, püüdes ühte neist ära tõmmata: ta
        tuleb koos koore ja puiduga (erinevalt näiteks kukerpuust, kellel on
        kergesti eralduvad lehest tekkinud astlad). Eriti ilusad on viirpuud
        kevadel õitsemise ja sügisel viljade valmimise ajal. Õied on sagedamini
        valged, iluvormidel ka kollased, roosad, punased kuni peaaegu mustad,
        sageli täidisõielised ja alati suurtes kobarates. Viljad võivad olla
        punased, mustad või kollased. Viirpuul on kaunis lehestik: mõnikord on
        lehed tugevasti läikivad, teinekord huvitava värvi või kujuga.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="viirpuu2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
