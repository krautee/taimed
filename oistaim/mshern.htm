<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>mets-seahernes - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/metsshern.jpg"
            align="right" hspace="6" height="270" width="200" vspace="6" border="1">
        </b><strong>Mets-seahernes</strong><br>
      </font><font face="Arial" size="3" color="#005300"><em><strong>(Lathyrus
            sylvestris)</strong></em><br>
        kureherne, metshernes</font></p>
    <font face="Arial" size="2">
      <p>Mets-seahernes on ilus suurekasvuline rohttaim. Talle meeldivad
        viljakad mullad, kuid mulla niiskus ei ole seejuures oluline. Pikkade,
        sügavale ulatuvate juurte abil talub mets-seahernes ka pikaajalisi
        põudasid ja kasvab ka näiteks kuivadel raudteetammidel. Kasvus ei jää ta
        maha aedade tavalisest ilutaimest, lillhernest. Mets-seaherne pikkus
        võib küündida pooleteise meetrini. Nagu erinevatele hernestele omane,
        kinnitub ka mets-seahernes ümberkaudsetele taimedele ja ronib naabritele
        toetudes. Kinnitumiseks ja päikese poole kasvamiseks on lehtedel
        köitraod, mis on omakorda rikkalikult harunenud.</p>
      <p>Ka valguse suhtes pole mets-seahernes nõudlik. Nagu nimigi ütleb,
        kasvab ta sageli metsades. Vilus kasvades on tema lehed ja varred
        lopsakamad, kõik selleks, et rohkem valgust kinni püüda. Tugeva päikese
        käes taim pikaks ei kasvagi, seevastu teeb ta palju ja suuremaid õisi,
        ka viljad on kogukamad ja suurema arvu seemnetega.</p>
      <p>Mets-seaherne seemned on söödavad. Viimast ei saa öelda kõigi
        seaherneste kohta: mõnel liigil on need isegi mürgised ja äärmisel juhul
        eluohtlikud. Seega ei maksa ühegi metsiku herne seemneid suhu pista,
        eriti kui ei tea, mis liigiga tegu. Mets-seaherne seemned on küll
        söödavad, kuid mõrkja maitsega ja võrreldamatud näiteks aedherne
        omadega. Neid on kasutatud kohvi aseainena.</p>
      <p>Mets-seaherne seemned on toiduks mitmetele lindudele, kes aitavad
        sedasi taimel levida. Kuid taim levitab end ka ise. Olete ehk tähele
        pannud kruvitaoliselt kokkukeerdunud kaunu. Neid võib kohata paljudel
        liblikõielistel. Hernekaunadel on iseloomulik omadus kuivada eri
        kohtades erineva kiirusega. Nii tekivad kaunas pinged. Kui seemned
        valmis, on pinged muutunud nii suureks, et kui keegi kaunadele veidi
        vastu läheb või päike väga kõrvetab, käib praks ja kaunad keerduvad
        kiiresti spiraali. Seemned aga lendavad taimest eemale.</p>
      <p>Loomadele on mets-seahernes väärtuslik söödataim, kuid kibeka maitse
        tõttu süüakse teda vähe. Laiemalt võiks teda kasvatada ilutaimena.
        Mitmel pool Euroopas ongi teda ronitaimena tarade, nõlvade ja lehtlate
        kaunistamiseks kasutatud. Eestis kohtab teda aedades üsna harva.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="mshern2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
