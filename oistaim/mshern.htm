<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>mets-seahernes - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/metsshern.jpg" align="right" border="1" hspace="6" vspace="6" width="200"
height="270"> </b><strong>Mets-seahernes</strong><br>
</font><font color="#005300" size="3" face="Arial"><em><strong>(Lathyrus sylvestris)</strong></em><br>
kureherne, metshernes</font></p>

<font FACE="Arial" SIZE="2">
<p>Mets-seahernes on ilus suurekasvuline rohttaim. Talle meeldivad küll
viljakad mullad, kuid mulla
niiskus
ei ole
seejuures
nii
oluline. Pikkade sügavale
ulatuvate juurte abil talub mets-seahernes ka pikemaajalisi põudasid. Kasvus ei
jää ta maha näiteks meie aedade tavalisest ilutaimest, lillhernest.
Mets-seaherne pikkus võib küündida kuni pooleteise meetrini. Seejuures ei
kasva ta ilma abilisteta, vaid nagu hernestele omane, kinnitub ümberkaudsetele
taimedele. Kinnitumiseks ja päikese poole pürgimiseks on tema lehtedel köitraod,
mis on küllaltki rikkalikult harunenud. Kuid ega valguski tema kasvule
piiravaks saa. Kui mets-seahernes peab leppima vilus kasvamisega, siis on tema
lehed ja varred lopsakad, pikkus suurem, kõik selleks, et rohkem valgust kinni
püüda. Seevastu tugeva päikese käes ei ole taim ise niivõrd suur, kuid õisi
on palju ning nad on suuremad, viljad on kogukamad ja
suurema
arvu
seemnetega.</p>
<p>Mets-seaherne seemned on isegi söödavad. Viimast ei saa öelda kõigi
seaherneste kohta: mõnel on nad isegi mürgised ja äärmisel juhul võivad
saada ka eluohtlikuks. Seega ei maksa ühegi metsiku herne seemneid suhu pista,
eriti kui ei teata, mis liigiga on tegu ja kas need on mürgised. Mets-seaherne
seemned on küll söödavad, kuid veidi mõrkja maitsega ja seega mittevõrreldavad
näiteks aedherne omadega. Neid on aga kasutatud kohvi aseainena.</p>
<p>Seemned on toiduks ka mitmetele lindudele, kes aitavad neid süües
mets-seahernel levida. Kuid see taim saab ka üksi hakkama. Olete ehk näinud
kruvitaoliselt kokkukeerdunud
kaunu. Neid võib kohata paljudel liblikõielistel.
Hernekaunadel on iseloomulik omadus kuivada eri kohtades erineva kiirusega. See
tekitab kauna sees pingeid. Kui seemned valmis, siis on pinged muutunud nii
suureks, et kui keegi kaunadele veidi vastu läheb või päike väga kõrvetab,
siis käib praksti ja kaunad keerduvad kiiresti spiraali. Seemned aga lendavad
nagu püssist lastuna taimest eemale.</p>
<p>Loomadele on mets-seahernes väärtuslik söödataim, ka
metsaelanikele, kuid kibeka maitse tõttu süüakse teda siiski suhteliselt vähe.
Laiemalt
võiks
teda
aga
kasutada
ilutaimena. Mitmel pool Euroopas ongi teda
tarade, nõlvade ja lehtlate kaunistamiseks kasutatud, ronitaimena nagu
lillhernestki. Dekoratiivsed on ka tema kahe väga pika lehekesega liitlehed.
Eestis on mets-seahernest ilutaimena harva kasutatud, kuid igal juhul tasub
seda
proovida.</font></p>
<div align="center"><center>

<table border="1" cellspacing="1">
  <tr>
    <td><a href="mshern2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
