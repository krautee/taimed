<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>lõhnav kummel - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/lohkumm.jpg"
            hspace="6" height="270" width="200" vspace="6" border="1" align="right"></b>
        <strong>Lõhnav kummel</strong><br>
      </font><font face="Arial" size="3" color="#005500"><em><strong>(Matricaria
            discoidea)</strong></em><br>
        kamel, kammetee, kanapasalill, ubinhein, õuekummelid</font></p>
    <font face="Arial" size="2">
      <p>Lõhnav kummel on tuntud ravimtaime <a href="teekummel.htm" style="color: #005500"><font
            color="#005500">teekummeli</font></a>
        tagasihoidlikum sugulane. Ta on väiksem nii kasvult kui ka kasulike
        ravitoimetega ainete sisalduse poolest. Kõiki teekummelis olevaid
        kasulikke
        aineid lõhnavas kummelis polegi, näiteks ülitundlikkust vähendavat
        ainet.
        Seega ei aita lõhnav kummel allergiliste haiguste puhul nii tõhusalt kui
        teekummel. Nii kasutataksegi teda sagedamini vaid välispidiselt, mitte
        sissejoodava teena. Juuste pesemisel annab ta enam-vähem sama hea
        tulemuse kui
        teekummel.</p>
      <p>Ehkki lõhnav kummel jääb paljuski teekummelile alla, on ta siiski
        väärtuslik
        ravimtaim. Eelkõige seetõttu, et teda on tunduvalt lihtsam koguda ning
        sageli
        kasvab ta taluõuedel lausa massiliselt. Ohtralt kasvab teda äärelinnade
        majahoovides, kuid linnast ei maksa ravimtaimi siiski koguda. Lõhnavat
        kummelit
        leiab kõige sagedamini kinnitallatud mullaga kohtades, näiteks
        jalgradadel. Ka
        taimed ise on väga tallamiskindlad. Sellise kasvukoha on lõhnav kummel
        vallutanud seepärast, et tal on vastav levimisviis. Kui ta kasvab
        teeradadel,
        siis astuvad talle kindlasti paljud jalad peale. Kuid jalgade külge saab
        jätta
        oma seemned ning nõnda neil on võimalus rännata uude sobivasse
        kasvukohta. Kui aga
        keegi appi ei tule, siis peab lõhnav kummel laskma oma seemned tuulel
        laiali
        kanda. Kuna lõhnav kummel kasvab sageli ka loomade jalge all, siis ongi
        ta
        saanud nimed loomakummel, õuekumme ja teised seesugused.</p>
    </font>
    <p><font face="Arial" size="2">Teekummelist pole lõhnavat kummelit raske
        eristada. Ühisteks tunnusteks on
        neil tugev meeldiv kummelilõhn ja kuhikjas seest õõnes õiepõhi.
        Teekummelil
        on valged keelõied nagu <a href="harjasilm.htm" style="color: #005500">
          härjasilmal</a>. Erinevalt teekummelist on lõhnav kummel
        oma keelõied ära kaotanud. Nii koosnevad lõhnava kummeli õisikud ainult
        ühesugustest
        õitest - putkõitest. Putkõied on mõlemasugulised, see tähendab, et neis
        on
        olemas nii funktsionaalne emakas kui ka tolmukad. Lõhnava kummeli
        õisikud on
        kollakasrohelised ja ümmargused. Sellistena meenutavad nad toorest
        rohelist õuna.
        Nii ongi üheks lõhnava kummeli väga laialt levinud nimeks saanud
        ubinhein, on
        ju õun teise nimega ubin.</font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="lkummel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
