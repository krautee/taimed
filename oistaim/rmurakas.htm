<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>rabamurakas - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/rabamur.jpg" align="right" border="1" hspace="6" vspace="6" width="271"
height="200"></b><strong>Rabamurakas</strong><br>
</font><font color="#005300" size="3" face="Arial"><em><strong>(Rubus chamaemorus)</strong></em><br>
kaarlad, kaarmed, kaarnad, käbalad, muuramed</font></p>

<font FACE="Arial" SIZE="2">
<p>Rabamurakas on üks eestlaste lemmiktaimi. Seda tõestavad arvukad rahvapärased
nimed. Head rabamuraka tundmist näitab aga suhteliselt vähene nimede kattuvus
teiste taimedega. Eks selles kõiges ole süüdi kõik see, mida inimesed temast
head saavad.</p>
<p>Enne viljade valmimist kohatakse rabamurakat harva, sest niisama ei ole tema
soistesse kasvukohtadesse asja. Muidugi kui just murakasaaki ennustama ei minda.
Saagi ennustamisega võib aga väga kergesti alt minna. Sageli vaadatakse, et kõik
on tihedalt suuri õisi täis, tuleb hea muraka-aasta. Kuid nii ei pruugi see
olla. Kõigepealt on rabamurakas ainukesena meie murakaperekonna liikidest
kahekojaline taim. See tähendab, et tal on eraldi isas- ja emasõied ning need
asuvad erinevatel taimedel. Kuna isasõied on suuremad, siis jäävad need
inimestele kergemini silma. Isastaimi on tavaliselt ka rohkem, nii et õitsemine
ei näita niisama meile sügisese saagi kohta midagi. Tuleb vaadata õie sisse.
Isasõitel pole sigimik arenenud ja on palju ilusaid tolmukaid. Emasõitel on
aga sigimik suur ja tolmukad kas puuduvad hoopis või on ilma peadeta, öeldakse
-
kõlutolmukad.</p>
<p>Kuid seegi ei ole veel määrav. Õied peavad ju tolmeldatud saama. Seda
teevad rabamurakal ainult putukad. Kõige sagedamini on abilisteks ühed kärbeste
ja sääskede sugulased, mitte mesilased ja kimalased, kes sohu nii sageli ei
satu. Et marju tuleks palju, selleks peavad saama külastatud paljud õied. Just
sellised agarad rohkeid õisi külastavad need soo kahetiivalised putukad ongi.
Kuid halvasti on lugu siis, kui ilmataat vingerpussi mängib. Nii võib kevadine
hiliskülm õisi kahjustada. Kui aga õitsemise ajal sajab, siis ei saa putukad
tolmeldama lennata ja jälle pole saaki loota. Üksik õis on avatud vaid paar päeva,
seega peab selle aja jooksul leiduma sobilikku ilma, et temast kasvaks vili.</p>
<p>Kui kõik on hästi läinud ja keegi muraka kahjuritest vilja enne valmimist
ära ei söö, siis võib suve teisel poolel marjule minna. Inimene on hinnanud
murakamarja väga kõrgelt. Temast saab valmistada moose, keediseid, siirupeid,
mahla, kompotti ja kõike muudki, mida üldse marjadest teha annab. Murakast
tehtul on omapärane meeldiv aroom ja kaunis oranzkollane värvus. Parima põhjamaise
veini või likööri saab siiski <a href="mmurakas.htm">mesimuraka</a>
marjadest. Kogu murakataim on leidnud mitmesugust kasutamist ka rahvameditsiinis
ja isegi teaduslikus arstiteaduses.</p>
<p>Murakamarjad aga ei olegi tegelikult marjad, vaid koguluuviljad. See tähendab,
et iga üksiku tera sees on luuseeme. Need seemned idanevad kergesti, kuid samahästi
ka hukkuvad. Ellujäämiseks on seemnest tekkinud murakatõusmetel vaid üks võimalus:
nad peavad saama kaasa väetisehunniku mõnelt linnult või näiteks karult.
Muraka viljad maitsevad paljudele rabade asukatele. Kuid siiski on tal varuks ka
kindlam paljunemisviis: maa all on tal pikk ja harunev risoom, mis võib anda
rikkalikult uusi taimi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="rmurakas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
