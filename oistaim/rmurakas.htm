<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>rabamurakas - liigikirjeldus</title>
  </head>
  <body vlink="#005300" link="#005300" bgcolor="#FFFFFF" background="images/1HTtaust.gif"
    alink="#005300">
    <p align="center"><font face="Arial" size="4" color="#005300"><b><img src="images/rabamur.jpg"
            hspace="6" height="200" width="271" vspace="6" border="1" align="right"></b><strong>Rabamurakas</strong><br>
      </font><font face="Arial" size="3" color="#005300"><em><strong>(Rubus
            chamaemorus)</strong></em><br>
        kaarlad, kaarmed, kaarnad, käbalad, muuramed</font></p>
    <font face="Arial" size="2">
      <p>Rabamurakas on üks eestlaste lemmiktaimi. Seda tõestavad arvukad
        rahvapärased nimed. Head rabamuraka tundmist näitab ka suhteliselt
        vähene nimede kattuvus teiste taimedega.</p>
      <p>Enne viljade valmimist kohatakse rabamurakat harva, sest siis ei ole
        tema soistesse kasvukohtadesse asja. Kui just murakasaaki ennustama ei
        minda! Saagi ennustamisega võib aga kergesti alt minna. Sageli
        vaadatakse, et kõik on tihedalt suuri õisi täis ja tuleb hea
        muraka-aasta. Kuid nii ei pruugi minna. Rabamurakas on ainukesena meie
        murakaperekonna liikidest kahekojaline taim. See tähendab, et tal on
        eraldi isas- ja emasõied ning need asuvad erinevatel taimedel. Kuna
        isasõied on suuremad, siis jäävad need inimestele kergemini silma.
        Isastaimi on tavaliselt ka rohkem, nii et rohke õitsemine ei näita
        sügisese saagi kohta ilmtingimata midagi. Tuleb vaadata õie sisse.
        Isasõitel pole sigimik arenenud ja õies on palju tolmukaid. Emasõites on
        aga sigimik ja tolmukad kas puuduvad hoopis või on ilma peadeta,
        öeldakse kõlutolmukad.</p>
      <p>Ka emasõite olemasolu ei taga ilmtingimata suurt saaki. Õied peavad
        tolmeldatud saama. Seda teevad rabamurakal ainult putukad. Kõige
        sagedamini on tolmeldajateks kärbeste ja sääskede sugulased, mitte
        mesilased ja kimalased, kes sohu nii sageli ei satu. Halvasti on lugu
        siis, kui ilm on väga kehv. Nii võib kevadine hiliskülm õisi kahjustada.
        Kui aga õitsemise ajal sajab, siis ei saa putukad tolmeldama lennata ja
        jälle pole saaki loota. Üksik õis on avatud vaid paar päeva, seega peab
        selle aja jooksul olema sobilikku ilma ja sobivaid putukaid, et emasõies
        võiks hakata arenema vili.</p>
      <p>Kui kõik on hästi läinud ja keegi muraka kahjuritest vilja enne
        valmimist
        ära ei söö, siis võib suve teisel poolel marjule minna. Inimene on
        hinnanud
        murakamarja väga kõrgelt. Temast saab valmistada moose, keediseid,
        siirupeid,
        mahla, kompotti ja kõike muudki, mida üldse marjadest teha annab.
        Murakast
        tehtul on omapärane meeldiv aroom ja kaunis oranşkollane värvus. Parima
        põhjamaise
        veini või likööri saab siiski <a href="mmurakas.htm">mesimuraka</a>
        marjadest. Kogu murakataim on leidnud mitmesugust kasutamist ka
        rahvameditsiinis
        ja isegi teaduslikus arstiteaduses.</p>
      <p>"Murakamarjad" on tegelikult botaaniliselt koguluuviljad. See tähendab,
        et iga üksiku tera sees on luuseeme ja neid väikesi luuseemnetega
        luuvilju on ühes koguviljas palju. Ellujäämiseks on imepisikestest
        seemnest kasvanud murakatõusmetel üks võimalus: need peavad saama kaasa
        väetisehunniku mõnelt linnult või näiteks karult - muraka viljad
        maitsevad paljudele raba asukatele. Murakal on varuks ka kindlam
        paljunemisviis: maa all on tal pikk ja harunev risoom, mis võib anda
        rikkalikult uusi taimi.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="rmurakas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
