<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>aed-hiirehernes - liigikirjeldus</title>
  </head>
  <body alink="#006000" vlink="#006000" link="#006000" bgcolor="#FFFFFF" background="images/1HTtaust.gif">
    <p align="center"><font face="Arial" size="4"><b><img src="images/aedhiireh.jpg"
            align="right" hspace="6" height="270" width="200" vspace="6" border="1"></b><font
          color="#006000"><strong>Aed-hiirehernes</strong></font></font><font face="Arial"
        size="4" color="#006000"><br>
      </font><font face="Arial" size="3" color="#006000"><em><strong>(Vicia
            sepium)</strong></em><br>
        aia-hiireherne, punased kure erned, hiirenäkk, kaebtuseheinad</font></p>
    <p><font face="Arial" size="2">Aed-hiireherne tunneme ära punakate õite
        järgi, mis asuvad kahe kuni viie kaupa lehtede kaenlas. Erinevalt
        harilikust hiirehernest ei ole aed-hiirehernel pikka õisikuraagu, sama
        tunnus eristab teda ka valgeõielisest mets-hiirehernest. Õigupoolest
        pole aed-hiireherne õied kogu aeg punased. Nagu punastele, lilladele ja
        sinistele õitele kombeks, nii muudavad ka aed-hiireherne õied
        kameeleonitaoliselt värvi. Vananedes muutuvad need sinakaks.</font></p>
    <p><font face="Arial" size="2">Aed-hiirehernes kasvab niitudel,
        metsaservadel ja nagu nimigi ütleb, inimese lähedal aedades. Pidevat
        niitmist ta kõrge püstise taimena ei talu ja tikutopsikõrgusest murust
        ta kaob, heki all kasvab aga küll. Väga intensiivse maakasutuse
        tingimustes kipub aed-hiirehernes rohustust kaduma. See on üks põhjus,
        miks teda söödataimena põldudel kasvatama ei ole hakatud.
        Maitseomadustelt ja koostiselt on aed-hiirehernes suurepärane toit nii
        kariloomadele kui taimtoidulistele metsaasukatele. Eriti kõrge on taime
        valgusisaldus. Peale selle on aed-hiirehernes hea nektariallikas
        tolmeldavatele putukatele.<br>
      </font>
    </p>
    <p><font face="Arial" size="2">Lehed on aed-hiirehernel kuni kümme
        sentimeetrit pikad, sageli vaid nelja või viie sulglehekeste paariga.
        Arusaadavalt tunduvad sellised lehed suhteliselt õrnad.
        Liiga hõredad need siiski ei paista, sest lehekesed on peaaegu
        munakujulised. Lisaks tavalistele suurtele lehtedele on hiirehernestel
        olemas ka abilehed. Need on väikesed, alumises osas hambulised lehed
        pärislehtede varrele kinnitumise kohal. Aed-hiireherne abilehed on
        küllaltki huvitavad. Kui kätte võtta luup, siis võime märgata lehe
        alusel lillakat täpikest. Tuletame meelde, et harilikul ja
        mets-hiirehernel on lehekesi rohkem ja need on kitsamad.
        Õisikuraagudeta, lehekaenlas olevate õitega punaseõielisi hiireherneid
        on Eestis lisaks aed-hiirehernele teisigi. Erinevalt neist on
        aed-hiirehernel õisi lehekaenlas rohkem ning ta on mitmeaastane. <br>
      </font></p>
    <p><font face="Arial" size="2">Kuidas eristada mitme- ja üheaastast taime?
        Üheaastasel taimel on kõik varred õitega, mitmeaastastel leidub ka
        ainult lehtedega varsi. Vahet saab teha juurte järgi. Mitmeaastase taime
        juurestik on tugevam ning enamasti leidub jämedaid risoome, roomavaid
        võsundeid, mugulaid või teisi varre (või juure) teisendeid varuainete
        säilitamiseks. Üheaastased varuaineid ei kogu ja kogu energia suunatakse
        õitsemiseks ja seemnete valmimisse.</font>
    </p>
    <p><br>
    </p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="ahiireh2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
