<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>lakkleht - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/lakkleht.jpg"
            hspace="6" height="270" width="200" vspace="6" border="1" align="right"></b><strong>Harilik
          lakkleht</strong><br>
      </font><font face="Arial" size="3" color="#005500"><em><strong>(Orthilia
            secunda)</strong></em><br>
        jooksjarohi, lakktalvik, talihaljas, toomhein, varsakabjad</font></p>
    <font face="Arial" size="2">
      <p>Lakkleht on väike metsataim, vaid kuni paarikümne sentimeetri kõrgune,
        kuid nagu varjaks midagi. Ettevaatlikult, taime vigastamata, teeme
        katse. Püüame uurida, kuhu lakklehe vars läheb. Hakkame lehtede alt
        juurekaelalt mulda eemaldama, juuri aga ei tule ega tule. Harva märkame
        armetuid juurekesi. Siis aga jõuame teise taimeni, varsti kolmandani,
        siis neljandani jne. Mida see tähendab? Vähemalt ruutmeetri ulatuses on
        vaid üks taim, kes on võsundid igale poole laiali ajanud. Maa-alustest
        vartest võib igal sõlmekohal sündida uus maapealne võsu. Maapealsele
        varrele kasvavad
        alla ka väikesed juured ja ta alustab küllaltki iseseisvat elu.</p>
      <p>Lakklehel ei ole tugevat juurestikku vaja, sest taim moodustab
        seeneniidistikuga mükoriisa. Mükoriisa varustab taime vee ja vees
        lahustunud mineraalainetega. Seen saab vastu taime rohelistes lehtedes
        sünteesitud suhkruid. </p>
      <p>Lakkelehe pärislehed kasvavad maa-alustest võsunditest välja juurmise
        kimbuna ehk kodarikuna. Nad on üsna heledalt rohelised ja pealmiselt
        pinnalt läikivad nagu lakitud. Sellest ka taime nimi. Kuid lakklehel on
        veel
        lehti. Nende pärislehtede vahel võib leida soomusetaolisi alalehti ja
        õisikuvarval
        samuti soomusjaid kõrglehti. Õisikuid ei näe me aga sugugi alati.
        Kõigepealt
        ilmub maapinnale vaid leherosett. See püsib igihaljana kolm või neli
        aastat,
        osa lehti kuivab vahepeal, osa elab üle talve, hävinute asemele kasvavad
        uued.
        Alles kolmandal või neljandal aastal tuleb lehtede vahelt välja pikk
        õisikuvarb
        ja areneb tihe õiekobar. Huvitav on veel see, et lakklehe
        kellukakujulised õied
        asuvad kõik enam-vähem õisikuvarva ühel küljel. Värvuselt on nad
        rohekasvalged.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="lakkleht2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
