<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>laanelill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/laanelill.jpg"
            hspace="6" height="200" width="270" vspace="6" border="1" align="right">
        </b><strong>Harilik laanelill</strong><br>
      </font><font face="Arial" size="3" color="#005500"><em><strong>(Trientalis
            europaea)</strong></em><br>
        metstäht, taevatäht, tähelill, külmalill</font></p>
    <p><font face="Arial" size="2">Laanelill on tüüpiline metsalill, nagu nimigi
        ütleb, kasvab ta laantes. Õigupoolest võime teda kohata pea igas veidigi
        niiskemas metsas. Laanelille ära tunda pole raske. Iseloomulikule
        välimusele viitavad tema rahvapärased nimed: metstäht, taevatäht,
        tähelill, nõmmetäht, oravamarjaõis. Omapärane nimi on pärnanupud.
        Laanelille õied on tähekujulised, nii nagu ka <a href="parn.htm" style="color: #006000">pärnapuu</a>
        õied. Suve hakul jäävad rohked lumivalged õied metsalusel kindlasti
        kõigile
        silma.</font></p>
    <font face="Arial" size="2">
      <p>Ilusa välimuse tõttu soovitatakse laanelille kasvatada suuremates
        parkides muru sees. Samas peab tõdema, et laanelille ei kohta
        haljastuses kuskil. Laanelill kasvab looduslikult üsna pimedates ja
        hõreda rohttaimestikuga metsaalustes. Üks põhjus, miks seda suure õiega
        lille haljastuses ei kasutata, on arvatavasti just see, et ta ei suuda
        tihedas muruvaibas teiste rohttaimedega konkureerida.</p>
      <p>Laanelillel on omapärane lehestik, mis on koondunud varre tipuossa,
        vahetult õite alla. Tegelikult on varrel lehti ka allpool, aga need on
        tähelepandamatult pisikesed. Tõenäoliselt on selline lehtede paigutus
        taime kohastumus pimedates metsaalustes kasvamiseks. Tuleta meelde teisi
        tüüpilisi metsades kasvavaid rohttaimi. Ussilakk, salu-siumari, kilpjalg
        ja paljud teised - kõigil neil on lehed asetunud laiuvalt varre tipu
        lähedale. Arvatavasti saadakse just nii kõige paremini kätte vähene
        valgus, mis puuvõradest läbi jõuab.</p>
      <p>Mullas on laanelillel pikad peened risoomid. Neil maa-alustel vartel on
        väikesed soomusetaolised lehekesed, mille kaenlast kasvavad välja varre
        uued harud. Risoomi külgharude tipud paksenevad ja neist kasvavad
        maapinnale uued laanelille võsud. Igal võsul tekib üks või kaks õit,
        millest arenevad väikesed jalgpalli meenutavad kuprad ja neis vähesed
        seemned. Põhiline paljunemine toimub siiski risoomide mitte seemnetega.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="laanelill2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
