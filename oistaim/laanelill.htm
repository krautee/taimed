<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>laanelill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/laanelill.jpg" align="right" border="1" hspace="6" vspace="6" width="270"
height="200"> </b><strong>Laanelill</strong><br>
</font><font color="#005500" size="3" face="Arial"><em><strong>(Trientalis europaea)</strong></em><br>
metstäht, taevatäht, tähelill, külmalill</font></p>

<p><font size="2" face="Arial">Laanelille nimi viitab selle kauni lille
kasvamisele suurtes laantes. Tõepoolest, teda võime kohata pea igas veidigi
niiskemas metsas. Laanelille ära tunda pole kuigi raske. Iseloomulikule välimusele
viitavad tema väga laialt levinud rahvapärased nimed: metstäht, taevatäht, tähelill,
nõmmetäht, oravamarjaõis. Omapärane nimi on ka “pärnanupud”. Need kõik
näitavad, et laanelille õis on väga sarnane tähele. Laanelille õied on tähekujulised, nii nagu ka <a href="parn.htm" style="color: #006000">pärnapuu</a>
õied. Suve hakul jäävad rohked lumivalged õied metsalusel kindlasti kõigile
silma ja jätavad oma jälje inimese mälusoppidesse.</p>

<p>Ilusa välimuse tõttu soovitatakse laanelille kasvatada ka näiteks
suuremates parkides muru sees. Nii teeb ta kevadise õrnalt kohiseva kaasiku
veelgi ilusamaks kui see juba on. Samas peab tõdema, et laanelille ei kohta
haljastuses veel õieti kuskil. Seda viga võiks aga parandada. Sobib ta eelkõige
niiskematesse kohtadesse. Laanelillel on ka ilusad lehed, mis on suurema pundina
koondunud varre tippu. Tegelikult on tal ka allpool lehti, aga need on tähelepandamatult
pisikesed. Iluaianduses kasutamisel peab arvestama, et juulikuus peale õitsemist
hakkavad laanelille lehed järk-järgult kuivama ning septembriks pole sellest
taimest maa peal enam suurt midagi alles.</p>
<p>See-eest jätkub aga laanelille maa-alune elu, mille sarnaselt <a href="maikellu.htm" style="color: #006000">maikellukesega</a>
veedab ta suurema osa aastast mulla sees. Niisamuti on laanelillel
mullas pikad peenikesed võsud – risoomid. Nende vartel on väikesed
soomusetaolised lehekesed, mille kaenaldest kasvavad välja varre uued harud.
Loomulikult tekivad risoomil ka lisajuured. Risoomi külgharude tipud aga
paksenevad niisamuti nagu maikellukeselgi. Samamoodi kasvavad neist ka
maapinnale uued laanelille võsud. Igal võsul tekib üks või kaks õit,
milledest arenevad vähesed seemned. Nagu maikellukselgi, on ka laanelillel
peamisteks paljunemisvahenditeks risoomiharud, mitte seemned.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="laanelill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
