<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <title>kollane kuldtäht - täiendav info</title>
  </head>
  <body bgcolor="#FFFFFF" background="images/1HTtaust.gif">
    <div align="center">
      <center>
        <table width="98%" cellspacing="0" cellpadding="3" border="1">
          <tbody>
            <tr>
              <td>
                <b><font face="Arial" size="2" color="#006000">Eestikeelne nimi</font></b></td>
              <td width="80%">
                <font face="Arial" size="2">kollane kuldtäht</font></td>
              <td rowspan="4">
                <img src="images/kuldtaht2.jpg" border="1"></td>
            </tr>
            <tr>
              <td>
                <b><font face="Arial" size="2" color="#006000">Ladinakeelne nimi</font></b></td>
              <td width="80%">
                <font face="Arial" size="2"><i>Gagea lutea</i> (L. ) Ker-Gawl.</font></td>
            </tr>
            <tr>
              <td>
                <b><font face="Arial" size="2" color="#006000">Rahvapärased
                    nimed</font></b></td>
              <td width="80%">
                <font face="Arial" size="2">kihtlill, linnupiim, kuldlilleke,
                  taevatäht</font></td>
            </tr>
            <tr>
              <td>
                <b><font face="Arial" size="2" color="#006000">Süstemaatiline
                    kuuluvus</font></b></td>
              <td width="80%">
                <font face="Arial" size="2">Kuulub sugukonda liilialised,
                  perekonda kuldtäht.</font></td>
            </tr>
            <tr>
              <td>
                <b><font face="Arial" size="2" color="#006000">Eluvorm</font></b></td>
              <td colspan="2" width="80%">
                <font face="Arial" size="2">Mitmeaastane ühekojaline sibultaim.
                  Kõrgus (10) 15-30 (35) cm.</font></td>
            </tr>
            <tr>
              <td>
                <b><font face="Arial" size="2" color="#006000">Õis</font></b></td>
              <td colspan="2" width="80%">
                <font face="Arial" size="2">Mõlemasugulised lihtsa õiekattega
                  õied. Õiekattelehed kahvatukollased, välisküljel rohekad, kuni
                  aluseni vabad, piklikud kuni süstjad, tömbi tipuga, 0,8-1,5 cm
                  pikad. Õied on koondunud 2-8-kaupa sarikõisikusse, harvemini
                  on need üksikult. Õieraod on ebavõrdse pikkusega. Õitseb
                  aprillis ja mai algul.</font></td>
            </tr>
            <tr>
              <td>
                <b><font face="Arial" size="2" color="#006000">Vili</font></b></td>
              <td colspan="2" width="80%">
                <font face="Arial" size="2">Peaaegu kerajas, õiekattest lühem,
                  kolmepesaline kandiline kupar. Seemned valmivad juunis ja
                  levivad peamiselt sipelgate abil.</font></td>
            </tr>
            <tr>
              <td>
                <b><font face="Arial" size="2" color="#006000">Leht</font></b></td>
              <td colspan="2" width="80%">
                <font face="Arial" size="2">Kitsad terveservalised lihtlehed.
                  Juurmisi lehti on taimel üks, see on kuni 1 cm
                  laiune, enamasti õievarrest pikem, aheneb järsku naaskeljaks
                  tipuks. Õisiku alusel on 2 kandelehte, neist alumine suurem,
                  ulatub üle õisiku.</font></td>
            </tr>
            <tr>
              <td>
                <b><font face="Arial" size="2" color="#006000">Vars</font></b></td>
              <td colspan="2" width="80%">
                <font face="Arial" size="2">Taimel on üks püstine vars, mille
                  alusel on mullas suur sibul.</font></td>
            </tr>
            <tr>
              <td>
                <b><font face="Arial" size="2" color="#006000">Maa-alune osa</font></b></td>
              <td colspan="2" width="80%">
                <font face="Arial" size="2">Taimel on maa-alune sibulaks
                  muundunud võsu. Sibul on suur, piklikult munajas, ümbritsetud
                  hallikaspruunide kattesoomustega, asub mullas 6-8 cm
                  sügavusel. Taimel areneb ka arvukalt tütarsibulaid.</font></td>
            </tr>
            <tr>
              <td>
                <b><font face="Arial" size="2" color="#006000">Paljunemine</font></b></td>
              <td colspan="2" width="80%">
                <font face="Arial" size="2">Paljuneb seemnetega ja
                  vegetatiivselt tütarsibulatega. Tütarsibulast kasvanud taim
                  areneb kaua ja moodustab ka ise uusi tütarsibulaid. Pärast
                  õitsemist kaotab taim võime tütarsibulaid produtseerida.</font></td>
            </tr>
            <tr>
              <td>
                <b><font face="Arial" size="2" color="#006000">Levik ja ohtrus</font></b></td>
              <td colspan="2" width="80%">
                <font face="Arial" size="2">Levinud Ida-, Kesk- ja
                  Lääne-Euroopas, Kaukaasias, Lääne- ja Ida-Siberis, Kaug-Idas,
                  Jaapanis ja Hiinas. Eestis hajusalt.</font></td>
            </tr>
            <tr>
              <td>
                <b><font face="Arial" size="2" color="#006000">Kasvukoht</font></b></td>
              <td colspan="2" width="80%">
                <font face="Arial" size="2">Kasvab leht- ja segametsades, kus
                  on kevadel piisavalt valgust (õitseb enne puude lehtimist),
                  peamiselt salumetsades, ka puisniitudel, parkides, lepikuis,
                  oja- ja kraavikallastel. Eelistab savikamat mulda. Kevadel on
                  niiskuse- ja valguselembene.</font></td>
            </tr>
            <tr>
              <td>
                <b><font face="Arial" size="2" color="#006000">Koht ökosüsteemis</font></b></td>
              <td colspan="2" width="80%">
                <font face="Arial" size="2">Seemnete peamisteks levitajateks on
                  sipelgad.</font></td>
            </tr>
            <tr>
              <td>
                <b><font face="Arial" size="2" color="#006000">Kaitse</font></b></td>
              <td colspan="2" width="80%">
                <font face="Arial" size="2">Ei kuulu kaitstavate taimede
                  nimekirja.</font></td>
            </tr>
            <tr>
              <td>
                <b><font face="Arial" size="2" color="#006000">Kasutamine</font></b></td>
              <td colspan="2" width="80%">
                <font face="Arial" size="2">On varakevadel väga dekoratiivne.
                  Sobib parkidesse murusse, mäenõlvadele.</font></td>
            </tr>
            <tr>
              <td><b style="font-weight:normal;" id="docs-internal-guid-472048aa-7fff-0245-c9c4-5da9de268a3d"><span
style="font-size:10pt;font-family:Arial;color:#006000;background-color:transparent;font-weight:700;font-style:normal;font-variant:normal;text-decoration:none;vertical-align:baseline;white-space:pre;white-space:pre-wrap;">Sarnased taimed</span></b></td>
              <td rowspan="1" colspan="2"><font face="Arial" size="2">Varakevadel
                  õitseb palju väikesekasvulisi eredalt värvunud õitega
                  üheidulehelisi taimi. Alates krookuste ja lumikellukestega,
                  lõpetades kuu või poolteist hiljem siniliiliatega. Enamus
                  neist kasvavad ainult aedades või aedade ümbruses
                  metsistunult. Kuldtähed on Eestis pärismaised taimed.
                  Kuldtähed on säravkollast värvi õitega ja pikkade kitsaste
                  juurmiste lehtedega - päris selliseid teisi ei ole. Kollane
                  kuldtäht on Eestis kasvavatest kuldtähtedest kõige tavalisem.
                  Tartu haljasaladel võib kevadeti massiliselt ida-kuldtähte
                  näha, kes “pääses lahti” botaanikaaiast.</font></td>
            </tr>
          </tbody>
        </table>
      </center>
    </div>
    <p align="center">&nbsp;</p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kolktaht.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
