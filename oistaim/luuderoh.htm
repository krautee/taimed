<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>luuderohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/luuder.jpg" align="right" border="1" hspace="6" vspace="6" width="270"
height="200"> </b><strong>Harilik luuderohi</strong><br>
</font><font color="#005300" size="3" face="Arial"><em><strong>(Hedera helix)</strong></em><br>
jooksvarohi, ehvei, eefeu, aknavääne</font></p>

<font FACE="Arial" SIZE="2">
<p>Luuderohu kohta ei julge paljud arvata, et ta kasvab meil Eestis ka
looduslikult. Niivõrd harjunud ollakse sellega, et luuderohi on toataim või
kasvatatakse teda vahel ka õues majade ümbruses, haljasaladel, kalmistutel.
Eestis on luuderohi oma levila põhjapiiril, meie kliima on talle ebasoodne ja
seetõttu külmub ta talvel sageli kuni maapinnani. Ka on ta nagu pahane, et
peab siin põhjamaal kasvama, sest luuderohi meil harilikult ei õitse ega
vilju. Nii ei olegi võimalik kohata tema pisikesi rohekaid õisi, mis asuvad
suurtes õisikutes. Need pidid lõunapoolsetes maades olema väga heaks
meeallikaks. Huvitav on see, et luuderohi õitseb sügisel. Septembris-oktoobris
puhkevad õied ja marjataolised luuviljad valmivad kevadeks. Kui ta Eestis õitseb,
siis on see augustis. Viljad on luuderohul peaaegu mustad.</p>
<p>Luuderohi ei ole talle ilma põhjuseta nimeks pandud. Vanarahvas on temaga
ravinud mitmeid luuhaigusi. Selleks on tehtud keedist, milles vannitati haigeid
kohti. Kuna taim on mürgine, ei
tule joomine-söömine mingil juhul kõne alla. Isegi taimemahla nahale
sattumine võib põhjustada tugeva ärrituse. Söömine aga kutsub esile ägeda
oksendamise, millega kaasneb tugev kõhuvalu. Sellises olukorras tuleb kiiresti
kutsuda arstiabi.</p>
<p>Nii et ise ravitsema hakata ei ole kuigi mõttekas. Loodusest ei või aga
luuderohtu ei ravimiks ega ka kaunistuste punumiseks üldse korjata, sest ta on
meil looduskaitse alul. Luuderohi, kes paljude teadmata siiski meil
looduslikult kasvab, on üpris haruldane. Kohata võime teda vaid üksikutes
kohtades Hiiumaal ja mõnel pool Saaremaal. Seal ronib ta niisketes varjukates
sega- või lehtmetsades kuni kuue meetri kõrgusele puu otsa, mõnikord jaksab
aga vaid mööda maapinda roomata. Ta on meie tõeline liaan. Kuid soojematel
aladel kasvab ta veelgi pikemaks. Luuderohi võib oma ronijuurte abil tõusta
isegi kolmekümne meetri kõrgusele puu otsa. Kuna ta on igihaljas, siis võib
ainuüksi luuderohi koos puudega luua tõelise padriku ilme.</p>
<p>Luuderohi on laialt levinud ilutaimena. Meil kasvatatakse toas mitmeid
erinevaid liike ja vorme. Kõik need erinevad lehtede kuju, suuruse, värvuse ja
muu poolest. Kuid iluaedades on teda kasvatatud juba isegi antiikajal. Luuderohi
on Antiik-Kreekas seotud ka religioossete tavadega - ta on pühendatud
veinijumal Dionysosele. Sageli võib lõunamaiste vanade kõrtside ustel kohata
sisseraiutud luuderohu kujutist.</font></p>
<div align="center"><center>

<table border="1" cellspacing="1">
  <tr>
    <td><a href="luuderoh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
