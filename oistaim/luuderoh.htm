<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>luuderohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/luuder.jpg"
            hspace="6" height="200" width="270" vspace="6" border="1" align="right">
        </b><strong>Harilik luuderohi</strong><br>
      </font><font face="Arial" size="3" color="#005300"><em><strong>(Hedera
            helix)</strong></em><br>
        jooksvarohi, ehvei, eefeu, aknavääne</font></p>
    <font face="Arial" size="2">
      <p>Usutavasti ei oska te arvata, et luuderohi kasvab Eestis ka
        looduslikult! Siin peetakse teda enamasti ikka toataimena, harvem
        kasvatatakse ka majade ümbruses, haljasaladel ja kalmistutel. Eestis on
        luuderohi oma levila põhjapiiril, meie kliima on talle natuke liiga
        külm.</p>
      <p>Eesti tingimustes õitseb luuderohi väga harva ja nii pole enamasti
        võimalik näha tema pisikesi rohekaid õisi, mis asuvad suurtes sarikjates
        õisikutes. Lõuna pool Euroopas, kus luuderohi on väga sage nii looduses
        kui ilutaimena, peetakse tema õisi väga heaks meeallikaks. Huvitav on
        see, et sobivas kliimas õitseb luuderohi sügisel. Septembris-oktoobris
        puhkevad õied ja marjataolised luuviljad valmivad kevadeks. Kui
        luuderohi Eestis ka õitseb, siis augustis. Viljad on luuderohul peaaegu
        mustad.</p>
      <p>Luuderohi ei ole taimele nimeks antud põhjuseta. Vanarahvas on temaga
        ravinud mitmeid luuhaigusi. Luuderohust on tehtud keedist, milles
        vannitati haigeid kohti. Kuna taim on mürgine, ei ole teda seespidiselt
        tarvitatud. Isegi taimemahla nahale sattumine võib põhjustada tugeva
        ärrituse. Söömine kutsub esile ägeda oksendamise, millega kaasneb tugev
        kõhuvalu. Sellises olukorras tuleb kiiresti
        kutsuda arstiabi.</p>
      <p>Nii et ise luuderohuga ravitsema hakata ei ole kuigi mõistlik ja ülepea
        ei või teda loodusest korjata ravimiks ega muuks otstarbeks - Eestis on
        luuderohi looduskaitse all (II kategooria). Luuderohi nimelt, kes
        paljude teadmata meil looduslikult kasvab, on üpris haruldane. Kohata
        võime teda vaid üksikutes kohtades Hiiumaal ja Saaremaal. Seal ronib ta
        niisketes varjukates sega- või lehtmetsades kuni kuue meetri kõrgusele
        puu otsa, sagedamini aga roomab mööda maad. Selliselt käitudes on taimel
        kergem talv üle elada, sest nii jääb ta lume alla. Luuderohtu võib
        pidada Eesti pärismaiseks liaaniks - puitunud varrega mitmeaastaseks
        ronitaimeks. Soojematel aladel võib luuderohi kasvada väga suureks ja
        ronida väga kõrgele, isegi kuni kolmekümne meetri kõrgusele. Kuna ta on
        igihaljas, siis võib ainuüksi luuderohi koos puudega luua tõelise
        padriku või dşungli mulje.</p>
    </font>
    <p><font face="Arial" size="2">Luuderohi on laialt levinud ilutaimena. Meil
        kasvatatakse toas mitmeid
        erinevaid liike ja vorme. Kõik need erinevad lehtede kuju, suuruse,
        värvuse ja
        muu poolest. Kuid iluaedades on teda kasvatatud juba isegi antiikajal.
        Luuderohi
        on Antiik-Kreekas seotud ka religioossete tavadega - ta on pühendatud
        veinijumal Dionysosele. Sageli võib lõunamaiste vanade kõrtside ustel
        kohata luuderohu kujutist.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="luuderoh2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
