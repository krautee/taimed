<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ussilakk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4"><b><img src="images/ussilakk.jpg"
            align="right" hspace="6" height="200" width="270" vspace="6" border="1"></b>
      </font><font face="Arial" size="4" color="#005500"><strong>Harilik
          ussilakk</strong><br>
      </font><font face="Arial" size="3" color="#005500"><em><strong>(Paris
            quadrifolia)</strong></em><br>
        ussimari, hooramari, hundimari, kihvtimari, rabanduserohi,
        sinisevilirohi, villimari</font></p>
    <font face="Arial" size="2">
      <p>Ussilakk on niiskete varjukate metsade taim, kes on vanarahvalt palju
        nimesid
        saanud. Seda taime teatakse üldiselt hästi, ehkki nimed on erinevad.
        Põhjuseks
        on pahandused, mida see taim võib tekitada neile, kes teda ei tunne.
        Ussilakal
        on kaunis neljast, haruharva viiest kuni kaheksast lehest koosnev
        lehestik. Lehed
        asetsevad korrapärases nelinurgas varre tipul. Lehtede keskele ilmub
        kevadel
        vaid üks õis, sügiseks aga mari. Nii moodustub täiesti omapärase
        välimusega
        taim, keda pole raske meelde jätta. Mari nelja lehe ristumispunktis on
        sinakasmust, läikiv või sinaka vahakirmega kaetud. Kas pole mitte
        ahvatlevalt
        sööma kutsumas? See on küll taime eesmärk, sest nii saaks ta levitada
        oma
        seemneid, kuid mis saab tema sööjast!</p>
      <p>Siin ei ole vaja palju oletada, piisab vaid mõnede rahvapäraste nimede
        ettelugemisest: ussimari, hundimari, kaarnahain, hullukoeramari,
        karumari,
        karumustikas, kullimari, seakihvt. Kohe on selge, et kõik ei ole päris
        õige.
        Kui marju pannakse suhu nii paljudele loomadele, siis ilmselt need
        inimestele ei
        kõlba. Nii see on, otsest ohtu näitavad aga nimed kihvtimari, surmamari
        ja
        surnumari.</p>
      <p>Kogu ussilakk on mürgine ja äärmiselt ohtlikud on viljad ning
        risoom. Need põhjustavad kõhuvalu, soolte ja põie kramplikke
        kokkutõmbeid,
        oksendamist, iiveldust, peavalu ja -pööritust. Surm võib saabuda aga
        krampide
        ja südame- või hingamislihaste halvatuse tõttu. Seega peab iga laps
        teadma,
        et seda nelja laia rohelise lehe vahel kasvavat marja ei tohi mingil
        juhul suhu
        pista. Kui
        te mingit taime metsas ei tunne, siis ei tohi teda ka sööma hakata: mets
        on rumala inimese jaoks ohtusid täis. Esmaabiks ussilaka mürgistuse
        puhul on oksendamise esilekutsumine, aktiivsüsi ning kiire arstiabi.</p>
      <p>Nagu pea kõiki mürgiseid taimi, nii on ka ussilakka rahvameditsiinis
        kasutada osatud. Ussilakaga arstiti pea- ja närvivalusid, samuti
        hingetoru haigusi ja kõripõletikku. Mürgisuse tõttu
        on aga taime kasutamine ravimisel siiski ebasoovitav.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="ussilakk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
