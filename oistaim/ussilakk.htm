<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>ussilakk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font size="4" face="Arial"><b><img src="images/ussilakk.jpg"
align="right" border="1" hspace="6" vspace="6" width="270" height="200"></b> </font><font
color="#005500" size="4" face="Arial"><strong>Ussilakk</strong><br>
</font><font color="#005500" size="3" face="Arial"><em><strong>(Paris quadrifolia)</strong></em><br>
ussimari, hooramari, hundimari, kihvtimari, rabanduserohi, sinisevilirohi, villimari</font></p>

<font FACE="Arial" SIZE="2">
<p>Ussilakk on niiskete varjukate metsade taim, kes on vanarahvalt palju nimesid
saanud. Seda taime teatakse üldiselt hästi, ehkki nimed on erinevad. Põhjuseks
on pahandused, mida see taim võib tekitada neile, kes teda ei tunne. Ussilakal
on kaunis neljast, haruharva kuni seitsmest lehest koosnev lehestik. Lehed
asetsevad korrapärases nelinurgas varre tipul. Lehtede keskele ilmub kevadel
vaid üks õis, sügiseks aga mari. Nii moodustub täiesti omapärase välimusega
taim, keda pole raske meelde jätta. Mari nelja lehe ristumispunktis on
sinakasmust, läikiv või sinaka vahakirmega kaetud. Kas pole mitte ahvatlevalt
sööma kutsumas? See on küll taime eesmärk, sest nii saaks ta levitada oma
seemneid, kuid mis saab tema sööjast!</p>
<p>Siin ei ole vaja palju oletada, piisab vaid mõnede rahvapäraste nimede
ettelugemisest: ussimari, hundimari, kaarnahain, hullukoeramari, karumari,
karumustikas, kullimari, seakihvt. Kohe on selge, et kõik ei ole päris õige.
Kui marju pannakse suhu nii paljudele loomadele, siis ilmselt need inimestele ei
kõlba. Nii see on, otsest ohtu näitavad aga nimed kihvtimari, surmamari ja
surnumari. Kogu ussilakk on mürgine ja äärmiselt ohtlikud on viljad ning
risoom. Need põhjustavad kõhuvalu, soolte ja põie kramplikke kokkutõmbeid,
oksendamist, iiveldust, peavalu ja -pööritust. Surm võib saabuda aga krampide
ja südame- või hingamislihaste halvatuse tõttu. Seega peab iga laps teadma,
et seda nelja laia rohelise lehe vahel kasvavat marja ei tohi mingil juhul suhu
pista. Kui
te mingit taime metsas ei tunne, siis ei tohi teda ka sööma hakata: mets
on rumala inimese jaoks ohtusid täis. Tark inimene on aga metsas nagu kodus ja oskab enda kasuks panna tööle ka kõige
mürgisemad, okkalisemad ning muidu hirmuäratavamad taimed. Nii on lugu ka
ussilakaga. Nagu pea kõigi mürgiste taimede puhul, on ka tema mürgid kaasatud
rahvameditsiini heaks. Nii kasutatakse ussilakka tema enda poolt põhjustatavate
hädade vastu. Näiteks aitavad ussilakast tehtud ravimid pea- ja närvivalude
korral, samuti hingetorude haiguste ja kõripõletiku puhul. Mürgisuse tõttu
on aga taime kasutamine ravimisel siiski ebasoovitav.</p>
</font>
<div align="center"><center>

<table border="1" cellspacing="1">
  <tr>
    <td><a href="ussilakk2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
