<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>künnapuu - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/kynnap.jpg"
            hspace="6" height="270" width="200" vspace="6" border="1" align="right"></b><strong>Künnapuu</strong><br>
      </font><font face="Arial" size="3" color="#005300"><em><strong>(Ulmus
            laevis)</strong></em><br>
        künnap, küünapuu, loogapuu, pärn</font></p>
    <p><font face="Arial" size="2">Künnapuu on Eesti metsades mitmetel põhjustel
        väga haruldaseks jäänud. Küll aga kasvab suuri ja ilusaid puid sageli
        vanades parkides. Teda võib istutada nii üksikpuuna kui rühmadena,
        alleena või isegi hekina. Üksikuna lagedal väljal jätab lai munajas võra
        võimsa mulje. Kõrge heki kasvatamiseks laseb ta end hästi pügada. Eriti
        kaunis on künnapuu sügisel, kui lehed muutuvad kollaseks või punaseks,
        ilusad on ka suvised suured tumerohelised lehed ja kevadised enne
        lehtimist ilmuvad rippuvad õitekimbud. Viimastest saavad mesilased
        toorainet mee valmistamiseks.</font></p>
    <font face="Arial" size="2">
      <p>Miks on künnapuu looduses nii haruldane? Tal on erakordselt tugev puit
        ja nii on enamik künnapuid inimese tarbeks maha raiutud. Ka on ta
        küllalt nõudlik kasvukoha suhtes. Ta ei kasva kehva viljakusega ega
        vähese niiskusega mullal, kuid viljakama mullaga alad on inimene sageli
        põldudeks harinud. Künnapuud võime kohata laialehistes lammimetsades.
        Kaks tuhat aastat tagasi oli Eesti kliima soojem ja künnapuule sobivam.
        Kes teab, võib-olla läheb kliima tänapäeval soojemaks ning aastasadade
        pärast hakkavad Eestis taas kasvama künnapuumetsad? Künnapuud võivad
        kasvada kuni 300 aasta vanuseks, kuid vanemaid puid hukutab jalakaga
        sama seenhaigus, mida nimetatakse jalakasurmaks või hollandi haiguseks.</p>
      <p>Künnapuu üks rahvapärane nimi on loogapuu, mis näitab, et temast tehti
        lookasid. Temast sai ka tööriistade käepidemeid, vankreid, regesid,
        vaguneid, sillaposte vette, tünnivitsu. Tänapäeval on ta eriti hinnatud
        mööbli valmistamisel. Künnapuu puit on kõva, raskesti lõhestatav ning
        elastne. Tema peeni pikki rippuvaid oksi on kasutatud punumisel. Koorega
        on pargitud ja värvitud nahku.</p>
      <p>Künnapuuga väga sarnane on meil rohkem levinud <a href="jalakas.htm" style="color: #005300">jalakas</a>.
        Jalakas ei ole looduskaitse all, künnapuu on (III kategooria). Kuidas
        neid kahte eristada? Kuigi tunnuseid on palju, lähevad nad teinekord
        segi. Metsamehed ütlevad: jalakal on jalad all. See tähendab, et peame
        vaatama lehte. Selle alumisel küljel on selgelt näha leherood. Jalakal
        harunevad rood tavaliselt enne leheservani jõudmist kaheks, künnapuul
        enamasti mitte või mitte nii selgelt. Lehtedel on teisigi erinevusi.
        Künnapuu leht on pehmem, pealt pehmelt karvane, jalaka leht on kare. Ka
        lehe kuju on veidi erinev: künnapuu leht on hästi ebasümmeetriline,
        jalakal samuti aga vähem.
        See tähendab, et künnapuu lehe üks külg on teisest kuni paar sentimeetri
        lühem.
        Viimane
        tunnus
        ei
        esine
        aga
        kõigil
        lehtedel.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kynnap2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
