<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik jõhvikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/johvikas.jpg" align="right" hspace="6" height="200"
        width="270" vspace="6" border="1"><font face="Arial" size="4" color="#005500"><b>
        </b><strong>Harilik
          jõhvikas</strong><br>
      </font><font face="Arial" size="3" color="#005500"><em><strong>(Oxycoccus
            palustris)</strong></em><br>
        kuremari, karbalad, pluukna, rabamarjad</font></p>
    <p><font face="Arial" size="2">Kõik ilmselt tunnevad jõhvikat ja on seda
        haput
        marja ka maitsnud. Kuid harva teatakse, et jõhvikamarjad kasvavad
        puittaimede küljes.
        Veelgi imelikum võib tunduda tõsiasi, et jõhvikataim on tegelikult
        kääbuspõõsas.
        Pole ju tema välimusel mitte midagi ühist põõsaga, pigem sarnaneb
        liaaniga.
        Aga nii see on. Jõhvika peened, paremal juhul vaid paari millimeetri
        jämedused
        varred on esimesel aastal rohtsed, kuid teisel eluaastal puituvad. Nagu
        paljudele suurtele põõsastele ja puudelegi kohane, nii hakkab ka jõhvika
        varre koor vanemas eas kestendama ja eraldub väikeste tükikestena.</font></p>
    <p><font face="Arial" size="2">Nagu aias
        kasvavate marjapõõsaste mullaga kattunud oksad võtavad juured alla, nii
        võtavad
        ka jõhvikavarred. Ainult et jõhvika kasvukohtades ei ole mulda. Nii peab
        jõhvikas
        oma väikesed juurekesed suunama paksu turbasamblakihti. Kuid sellise
        eluga on jõhvikas
        meie
        taimede
        hulgas
        üks paremini
        kohastunuid. Ta saab kõik eluks vajaliku kätte
        turbasamblamättas olevast veest ja õhust. Ta suudab isegi ülespoole
        kerkida,
        niipalju kui turbasammal parajasti aastas juurde kasvab. Teda ei häiri
        soode
        happeline keskkond ja kuum päikesepaiste.&nbsp; Ainus, mida jõhvikas
        pelgab, on kuivendustööd. Kui soid kuivendatakse, siis kaob ka jõhvikas.<br>
      </font></p>
    <font face="Arial" size="2">
      <p>Miks on vaja seda taime säilitada? Ilmselt ei esita küll
        keegi endale niisugust küsimust, kuid rääkigem siiski tema väärtustest
        lähemalt.
        Peale selle, et ta on kaunis imeilusate pisikeste roosade õitega
        rabataim, on
        tal ka väärtuslikud marjad. Vahel peetakse neid hapudeks ja
        ebameeldivateks,
        kuid süüakse lootuses peletada vitamiinipuudust. Arvatakse ju, et igas
        hapus
        marjas on rohkesti vitamiini C, nagu kibuvitsa viljadeski. Jõhvikates on
        küll
        mitmeid vitamiine, kuid vitamiini C tegelikult mitte eriti palju. Kuidas
        siis
        nii? Siinkohal peab selgitama, et hapu maitse ei ole tingitud alati
        nimetatud
        vitamiinist. Hapu maitse annavad mitmesugused happed, sealhulgas ka
        vitamiin C,
        mis on samuti üks hape. Kuid jõhvikate hapu maitse on tingitud enamasti
        hoopis
        teistest ainetest. Näiteks on neis küllaltki palju sidrunhapet.</p>
      <p>Jõhvikas on imeilusate pisikeste roosade õitega rabataim, kellel on
        väärtuslikud marjad. Vahel peetakse neid hapudeks ja ebameeldivateks,
        kuid süüakse lootuses peletada vitamiinipuudust. Jõhvikates on küll
        mitmeid vitamiine, kuid näiteks vitamiini C mitte eriti palju. Kuidas
        siis nii? Hapu maitse ei ole alati tingitud C vitamiinist. Hapu maitse
        annavad mitmesugused happed, sealhulgas ka vitamiin C, mis on samuti üks
        hape. Jõhvikate hapu maitse on tingitud enamasti teistest ainetest. Neis
        on küllalt palju sidrunhapet. Jõhvikates leiduv bensoehape on tugeva
        bakterivastase toimega ja seetõttu säilivad jõhvikad värskena väga kaua.
        Nii võime septembris valmivaid jõhvikaid korjata rabast aastaringselt.
        Sügisel enne külmi korjatud jõhvikaid on hea säilitada vees. Nii
        seisavad need vähemalt kevadeni ja lähevad järjest magusamaks. Looduses
        on kõige maitsvamad veidi külma saanud marjad, need aga ei säili nii
        hästi. Eriti magusad tunduvad kevadel lume alt välja sulanud jõhvikad.
        Kohe suhu pistmiseks on need suurepärased, ainult et kevadeks on neid
        vähe alles jäänud.</p>
      <p>Jõhvikamarjadest saab karastava joogi, mis on muuseas ka vererõhku
        alandava
        toimega. Sama morss teeb tuju paremaks ka kõrgest palavikust kurnatud
        haigetel.
        Nii et jõhvikavaru peaks kodus alati olemas olema. Temaga liialdada ei
        tohi
        vaid maksa- ja maohädade korral, sest neile elunditele on ta sel juhul
        liiga
        hapu.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="johvikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
