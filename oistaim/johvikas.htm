<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik jõhvikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/johvikas.jpg" align="right" hspace="6" vspace="6"
border="1" width="270" height="200"><font color="#005500" size="4" face="Arial"><b> </b><strong>Harilik
jõhvikas</strong><br>
</font><font color="#005500" size="3" face="Arial"><em><strong>(Oxycoccus palustris)</strong></em><br>
kuremari, karbalad, pluukna, rabamarjad</font></p>

<p><font size="2" face="Arial">Kõik ilmselt tunnevad jõhvikat ja on seda haput
marja ka maitsnud. Kuid harva teatakse, et jõhvikamarjad kasvavad puittaimede küljes.
Veelgi imelikum võib tunduda tõsiasi, et jõhvikataim on tegelikult kääbuspõõsas.
Pole ju tema välimusel mitte midagi ühist põõsaga, pigem sarnaneb liaaniga.
Aga nii see on. Jõhvika peened, paremal juhul vaid paari millimeetri jämedused
varred on esimesel aastal rohtsed, kuid teisel eluaastal puituvad. Nagu
paljudele suurtele põõsastele ja puudelegi kohane, nii hakkab ka jõhvika
varre koor vanemas eas kestendama ja eraldub väikeste tükikestena. Nagu aias
kasvavate marjapõõsaste mullaga kattunud oksad võtavad juured alla, nii võtavad
ka jõhvikavarred. Ainult et jõhvika kasvukohtades ei ole mulda. Nii peab jõhvikas
oma väikesed juurekesed suunama paksu turbasamblakihti. Kuid sellise eluga on jõhvikas
meie
taimede
hulgas
üks paremini
kohastunuid. Ta saab kõik eluks vajaliku kätte
turbasamblamättas olevast veest ja õhust. Ta suudab isegi ülespoole kerkida,
niipalju kui turbasammal parajasti aastas juurde kasvab. Teda ei häiri
soode
happeline keskkond ja kuum päikesepaiste. Ainus, mida jõhvikas kardab, on
inimese poolt ettevõetavad kuivendustööd. Kuivendamise tagajärjel ta hukkub.</p>

<p>Miks on vaja seda taime säilitada? Ilmselt ei esita küll
keegi endale niisugust küsimust, kuid rääkigem siiski tema väärtustest lähemalt.
Peale selle, et ta on kaunis imeilusate pisikeste roosade õitega rabataim, on
tal ka väärtuslikud marjad. Vahel peetakse neid hapudeks ja ebameeldivateks,
kuid süüakse lootuses peletada vitamiinipuudust. Arvatakse ju, et igas hapus
marjas on rohkesti vitamiini C, nagu kibuvitsa viljadeski. Jõhvikates on küll
mitmeid vitamiine, kuid vitamiini C tegelikult mitte eriti palju. Kuidas siis
nii? Siinkohal peab selgitama, et hapu maitse ei ole tingitud alati nimetatud
vitamiinist. Hapu maitse annavad mitmesugused happed, sealhulgas ka vitamiin C,
mis on samuti üks hape. Kuid jõhvikate hapu maitse on tingitud enamasti hoopis
teistest ainetest. Näiteks on neis küllaltki palju sidrunhapet.</p>
<p>Jõhvikates leiduv bensoehape on aga tugeva bakteritevastase toimega ja seetõttu
säilivad jõhvikad ka värskena väga kaua.
Nii
võime septembris
valmivaid jõhvikaid korjata rabast aastaringselt. Sügisel enne külmi korjatud
jõhvikaid on hea säilitada vee sees. Nii seisavad need vähemalt kevadeni ja lähevad
järjest magusamaks. Looduses on kõige maitsvamad veidi külma saanud marjad,
need aga ei säili hästi. Eriti magusad tunduvad kevadel lume alt välja
ilmunud jõhvikad. Kohe suhu pistmiseks on need suurepärased, ainult et
kevadeks on neid häid marju vähe
alles.</p>
<p>Jõhvikamarjadest saab karastava joogi, mis on muuseas ka vererõhku alandava
toimega. Sama morss teeb tuju paremaks ka kõrgest palavikust kurnatud haigetel.
Nii et jõhvikavaru peaks kodus alati olemas olema. Temaga liialdada ei tohi
vaid maksa- ja maohädade korral, sest neile elunditele on ta sel juhul liiga
hapu.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="johvikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
