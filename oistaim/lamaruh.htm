<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>lamba-aruhein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><b><big><img src="images/lamaruh.jpg"
align="right" border="1" hspace="6" vspace="6" width="200" height="270">Lamba-aruhein<br>
</big><i>(Festuca ovina)<br>
</i></b>mättahain, maarja-kastehein, harjashein, orashain</font></p>

<p align="left"><font FACE="Arial" SIZE="2">Lamba aruheina võib ära tunda väikeste,
kuid väga tihedate puhmaste järgi. Teiseks tuleb vaadata tema lehti.
Lamba-aruheina lehed on kitsamad kui ühelgi teisel aruheinal. Võiks lausa öelda,
et need on juuspeenikesed. Tegelikult need siiski petavad meid veidi. Nimelt on
lamba-aruheina lehed enamasti pikuti kahekorra kokku pandud, kuid nii tihedalt,
et lehte lahti teha meil ei õnnestu. Nii on nende läbimõõt tavaliselt vaid
pool millimeetrit. Lamba-aruheina lehed on näppudega lehetipust allapoole
katsudes veidi karedad.</p>

<p>Aruheinade lehtedel on veel üks huvitav määramistunnus. Nende ülemine ots
on sageli ühe veidi sissenöördunud kohaga, just nagu oleks keegi lehte
hammustada proovinud. Leherood on aruheinadel kõik enam-vähem ühesugused.</p>
<p>Lambaga ei ole aga lamba-aruheina nimi niisama seotud, sellel on ka tagamõte
olemas. See taim on tähtis lambakarjade toit. Miks just lambakarjade? Lammas on
tänuväärne koduloom, kellele kõlbavad toiduks paljud teistele kariloomadele
sobimatud taimed. Nii võivad lambad pikka aega ka sellisel karjamaal
elada, kust veised just äsja ära on läinud. Lamba-aruheina teised koduloomad peale
lammaste eriti ei taha, kuigi taim on hea söödaväärtusega.</p>
<p>Lammastega on see aruheinaliik veel teisti seotud. Nimelt karjatatakse
viljakatel maadel enamasti suuremaid loomi, lambad on aga ikkagi mägede ja
kehva maa asunikud. Just sellisel kehval toitainetevaesel pinnasel lamba-aruhein
kasvabki. Ta on sageli päris liivikute asukas. Otsesele kõrvetavale päikesele
eelistab ta siiski väikest puude või põõsaste varju. Eestis lamba-aruheina põldudel
ei kasvatata, küll tehakse seda aga mitmel pool Ameerikas ja Austraalias. Seal
on nimelt selliseid suuri maa-alasid, kus teised kõrrelised ei kasva,
lamba-aruhein saab aga suurepäraselt hakkama.</p>
<p>Mõningal määral on lamba-aruheinast isegi inimesel kasu. Seda küll mitte
lehtedest, vaid juurestikust. Juurtest saadakse kiudu, mida on kasutatud nii
polsterdamiseks ja pakkimiseks kui ka paberi, pintslite, köite ja mattide
valmistamiseks.</font></p>
<div align="center"><center>

<table border="1" cellspacing="1">
  <tr>
    <td><a href="lamaruh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
