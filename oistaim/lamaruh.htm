<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>lamba-aruhein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><b><big><img src="images/lamaruh.jpg"
              hspace="6" height="270" width="200" vspace="6" border="1" align="right">Lamba-aruhein<br>
          </big><i>(Festuca ovina)<br>
          </i></b>mättahain, maarja-kastehein, harjashein, orashain</font></p>
    <p><font face="Arial" size="2">Lamba aruheina tunneb ära väikeste tihedate
        karedate puhmaste järgi. Lamba-aruheina lehed on kitsamad kui ühelgi
        teisel aruheinal, need on lausa juuspeened. Tegelikult on need pisut
        laiemad. Nimelt on lamba-aruheina lehed pikuti kahekorra kokku keeratud,
        kuid nii tihedalt, et lehte lahti teha ei õnnestu. Ka punasel aruheinal
        on pikuti kokku murtud kitsad lehed, kuid küünt vahele ajades õnnestub
        leht lahti voltida - selle tunnuse järgi saab liike omavahel eristada.
        Lamba aruheina lehtede läbimõõt on tavaliselt vaid pool millimeetrit ja
        näppudega lehetipust allapoole vedades on lehed veidi karedad.
        Aruheinade lehtedel on veel üks huvitav määramistunnus. Nende ülemine
        ots on sageli ühe veidi sissenöördunud kohaga, just nagu oleks keegi
        lehte hammustada proovinud. Leherood on aruheinadel kõik enam-vähem
        ühesugused.<br>
      </font></p>
    <font face="Arial" size="2">
      <p>Lambaga ei ole lamba-aruheina nimi asjata seotud. Taim on tähtis
        lambakarjade toit. Miks just lambakarjade? Lammas on leplik koduloom,
        kellele kõlbavad toiduks paljud teistele kariloomadele sobimatud taimed.
        Nii saavad lambad söönuks ka sellisel karjamaal, kus näiteks veised
        nälga jääksid. Lamba-aruheina teised koduloomad peale lammaste eriti ei
        taha, kuigi taim on hea söödaväärtusega.</p>
    </font><font face="Arial" size="2">
      <p>Lammastega on see aruheina liik veel ühel moel seotud. Kui viljakamatel
        muldadel on karjatatud suuremaid loomi, siis lambad on pidanud leppima
        kehvemate, näiteks väga kuivade karjamaadega. Just sellisel kehval ja
        toitainevaesel mullal lamba-aruhein kasvabki. Ta on sageli päris
        liivikute asukas. Otsesele kõrvetavale päikesele eelistab ta siiski
        puude või põõsaste varju. Eestis lamba-aruheina põldudel ei kasvatata,
        küll tehakse seda mitmel pool Ameerikas ja Austraalias. Seal on suuri
        maa-alasid, kus teised kõrrelised ei kasva, lamba-aruhein saab aga
        suurepäraselt hakkama.</p>
    </font>
    <p><font face="Arial" size="2">Mõningal määral on lamba-aruheinast isegi
        inimesel kasu. Seda küll mitte
        lehtedest, vaid juurestikust. Juurtest saadakse kiudu, mida on kasutatud
        nii
        polsterdamiseks ja pakkimiseks kui ka paberi, pintslite, köite ja
        mattide
        valmistamiseks.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="lamaruh2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
