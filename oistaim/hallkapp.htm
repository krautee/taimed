<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>hall käpp - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005500" size="4" face="Arial"><img
src="images/hall-kapp.jpg" align="right" border="1" hspace="6" vspace="6" width="200"
height="270"></font></b><font color="#005300" size="4" face="Arial"><strong>Hall käpp</strong><br>
</font><font color="#005300" size="3" face="Arial"><em><strong>(Orchis militaris)</strong></em><br>
jeesusekäpp, punased jaaniätsed, sinised öölilled, toukad </font></p>

<p><font size="2" face="Arial">Enamik Eesti looduslikke orhideesid – käpalisi,
ei kuulu tegelikult käpa perekonda. “Õigeid käppasid” on meil neli. Üks
nende hulgast on hall käpp. Teda peetakse enamasti ka meie päris käppadest üheks
ilusamaks. Hallil käpal on suured tihedad ruljad õisikud. Eriti suured on aga
tema üksikud õied.</p>

<p>Halli käpa õisi tasub kindlasti ka lähemalt vaadata. Nagu kõikidel käppadel,
on neilgi olemas huul. See on kõige omapärasem käppade õite osa. Hallil käpal
on aga huul veel eriti ilus. Kõigepealt on ta sügavalt kolmeks ümaratipuliseks
osaks lõhestunud. Kuid neist keskmine on nii suur, et otsustas veel omakorda lõhestuda.
Nii oleks halli käpa huulel nagu neli hõlma, mis eemalt vaadates näivad
inimsiluetina. Heleda huule teevad eriti kauniks tumedamad lillakad täpikesed.</p>
<p>Hall käpp on enda nimegi saanud õite värvuse järgi. Nimelt on tema õied
välisküljelt veidi hallikad, õigemini siiski hallikasroosad. Siseküljelt on
need rohkem lillakad ja sageli tumedamate triipudega. Kaugemalt vaadates
paistavad halli käpa õisikud sinakaslillad, nagu ka paljude teiste meie käpaliste
õisikud. Sarnasuse tõttu on tal ka vanarahva hulgas levinud mitmed teistelgi käppadel
esinevad nimed, näiteks jeesusekäpp ja kuradikäpp. Mõnel pool kutsutakse
halle käppi aga toukadeks.</p>
<p>Ka halli käpa ladinakeelne liiginimi “<i>militaris</i>” on moodustatud
tema õit silmas pidades. See sõna viitab sõjakusele. Kui te uurite halli käpa
õit hoolega, siis leiate ehk selle “sõjaka koha” üles. Nimelt tema õie
ülemised kattelehed on omavahel kokku kasvanud ja moodustavad teiste õie osade
kohale kiivritaolise katte. Nii paistab õis sõjamehena, kellel on kiiver peas,
kuid näokate üles tõstetud.</p>
<p>Hallil käpal on ka üpris iseloomulikud lehed. Need on suured ja küllaltki
laiad, teravatipulised. Tema lehtedel pole kunagi tumedaid täpikesi või
laigukesi, nagu neid on mitmetel teistel käpaliste liikidel.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="hallkapp2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
