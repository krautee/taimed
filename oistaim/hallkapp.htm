<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hall käpp - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005500"><img src="images/hall-kapp.jpg"
            align="right" hspace="6" height="270" width="200" vspace="6" border="1"></font></b><font
        face="Arial" size="4" color="#005300"><strong>Hall käpp</strong><br>
      </font><font face="Arial" size="3" color="#005300"><em><strong>(Orchis
            militaris)</strong></em><br>
        jeesusekäpp, punased jaaniätsed, sinised öölilled, toukad </font></p>
    <p><font face="Arial" size="2">Enamik Eesti looduslikke orhideesid –
        käpalisi,
        ei kuulu tegelikult käpa perekonda. “Õigeid käppasid” on meil neli. Üks
        nende hulgast on hall käpp. Teda peetakse enamasti ka meie päris
        käppadest üheks
        ilusamaks. Hallil käpal on suured tihedad ruljad õisikud. Eriti suured
        on aga
        tema üksikud õied.</font></p>
    <font face="Arial" size="2">
      <p>Halli käpa õisi tasub lähemalt vaadata. Kõikide käppade õitel on
        eriomase kujuga huul, mis hallil käpal on eriti ilmekas. Kõigepealt on
        see sügavalt kolmeks ümaratipuliseks hõlmaks lõhestunud. Keskmine hõlm
        on külgmistest pikem ja veel omakorda lõhestunud. Nii on halli käpa huul
        inimsilueti kujuga.</p>
      <p>Hall käpp on enda nimegi saanud õite värvuse järgi. Nimelt on tema õied
        välisküljelt veidi hallikad, õigemini siiski hallikasroosad. Siseküljelt
        on
        need rohkem lillakad ja sageli tumedamate triipudega. Kaugemalt vaadates
        paistavad halli käpa õisikud sinakaslillad, nagu ka paljude teiste meie
        käpaliste
        õisikud. Sarnasuse tõttu on tal ka vanarahva hulgas levinud mitmed
        teistelgi käppadel
        esinevad nimed, näiteks jeesusekäpp ja kuradikäpp. Mõnel pool kutsutakse
        halle käppi aga toukadeks.</p>
      <p>Ka halli käpa ladinakeelne liiginimi “<i>militaris</i>” on moodustatud
        tema õit silmas pidades. See sõna viitab sõjakusele. Kui te uurite halli
        käpa
        õit hoolega, siis leiate ehk selle “sõjaka koha” üles. Nimelt tema õie
        ülemised kattelehed on omavahel kokku kasvanud ja moodustavad teiste õie
        osade
        kohale kiivritaolise katte. Nii paistab õis sõjamehena, kellel on kiiver
        peas,
        kuid näokate üles tõstetud.</p>
      <p>Hall käpp on ka ainuüksi lehtede järgi teiste käpaliste hulgas kergesti
        äratuntav. Need on suured ja tähelepanuväärselt laiad, teravatipulised.
        Tema lehtedel pole kunagi tumedaid täpikesi või laigukesi nagu mitmetel
        teistel käpalistel. Hall käpp kuulub kaitse alla (III kategooria).</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hallkapp2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
