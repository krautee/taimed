<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>valge kukehari - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><img src="images/valkukeh.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"> <strong>Valge
kukehari</strong><br>
</font><font color="#005300" size="3" face="Arial"><em><strong>(Sedum album)</strong></em><br>
kanamari, kukemarjad, kooljapearohud, kidihein</font></p>

<font FACE="Arial" SIZE="2">
<p>Valge kukehari on meil palju haruldasem kui <a href="harkukeh.htm">harilik
kukehari</a>. Viimasest eristavad teda suuremad silindrikujulised lehed ja
valged õied. Sageli on valge kukeharja lehed ka punakalt värvunud, hariliku
kukeharja lehed on kollakasrohelised. Valget kukeharja kohtab meil sagedamini läänesaartel
ja mandri loodeosas.</p>
<p>Kukeharja paksud lihakad lehed ja kaunid õisikud teevad temast omapärase ja
hinnatud ilutaime. Ta sobib eelkõige kiviktaimlatesse. Suuremate alade
katmiseks pole valge kukehari kuigi hea, sest ta ei moodusta ühtlast vaipa,
kohati jäävad augud sisse. Väiksemate rühmadena on ta aga väga kaunis taim,
nagu ka harilik kukehari. Mõlemad nad on väga hea põuataluvusega ja võivad
isegi üle kuu aja ilma veeta läbi saada. Tänu sellisele omadusele leiame nii
valget kui ka harilikku kukeharja isegi paekivipaljanditelt, üksikutest väikestest
pragudest, harva ka puhtalt liivalt. Mõistagi pole sellistes kohtades
toitaineid ollagi ja taimed peavad enamuse endale vajalikest ainetest saama
vihmaveest. Seega on valge kukehari üks igati tubli ja visa taim.</p>
<p>Valgel kukeharjal on samasugused viieharulist tähte meenutavad õied, nagu
harilikul kukeharjal. Neil õitel on huvitavad kohastumused, et vältida
isetolmlemist. Kui emakas on valmis vastu võtma õietolmu, siis sama õie
tolmukad pööravad end emakasuudmest eemale. Nii satub emakale vaid teiste
taimede õietolm. Sellise tolmlemisega arenevad taimedel seemned, milledel on
suuremad võimalused idanemiseks ning neist kasvavad taimed, kes suudavad
paremini vastu panna keskkonnamuutustele ja mitmesugustele loomade ja seente
poolt tekitatud kahjustustele.</p>
<p>Valgel kukeharjal on oma leviku piires tekkinud ka huvitavad rahvapärased
nimed. Need viitavad enamasti taime lehtedele, mis meenutavad väikeseid
marjakesi.</p>
</font>
<div align="center"><center>

<table border="1" cellspacing="1">
  <tr>
    <td><a href="vkukehari2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
