<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>ädalalill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/adalalill.jpg" align="right" hspace="6" vspace="6"
border="1" width="200" height="270"><font color="#006000" size="4" face="Arial"><strong>Ädalalill</strong><br>
</font><font color="#00600" size="3" face="Arial"><em><strong>(Parnassia palustris)</strong></em><br>
raudnael, maksa rohi, südamelill, sügislumelill</font></p>

<p><font size="2" face="Arial">Ädalalill kasvab
niisketel või päris soostunud niitudel ning seetõttu jääb ta paljudele märkamatuks.
Inimesed ei taha tavaliselt jalgu märjaks teha ja see päästabki ädalalille
ilusad mõnesentimeetrilise läbimõõduga valged õied. Õite suurus ja
kroonlehtede silmatorkav hele särav värvus on mõeldud tolmeldajate, putukate
ligimeelitamiseks. Kuid ädalalill ei meelita ainult õite suuruse ja iluga,
tal
on
ka
meeldiv
lõhn. Kui leiate juulis või augustis õitseva ädalalille, siis
nuusutage seda kindlasti. Loodetavasti tunnete selgesti tugevat meelõhna. Kui
aga putukas õieni jõuab, siis saab ta veidi petta: õies polegi nii palju
tolmukaid, kui kaugelt paistab. Osa ädalalille tolmukatest on niinimetatud kõlutolmukad:
enam-vähem küll tolmukate välimusega, aga ei tooda õietolmu. Iga
kõlutolmuka tipus on näärmetäpike.</p>

<p>Vaatame nüüd ka allapoole. Millised on ädalalille
lehed? Kõigepealt torkab silma varrel kasvav üksik leht. See on ennast varre ümber tuutuks kokku keeranud, just nagu tahaks niigi niiskes
kasvukohas veel vihmavett varuks korjata. Selline leht vett siiski ei pea ja see voolab varre juures välja.
Enamik
lehti on ädalalillel juurmise kodarikuna. Üldkujult on need samasugused, kuid
neil ei ole end millegi ümber keerata ja nii nad ongi täiesti vabalt.</p>
<p>Laialdaselt on levinud ütlemine, et pärast jaagupipäeva
visatavat heinasse raudnael. See tähendab, et pärast
seda on rohi kõva ning nüristab vikatit. See süü aga
pannakse mõnel pool just ädalalillele, sest tema hakkab
ju õitsema pärast õiget heinateo aega. Öeldaksegi, et ädalalill see raudnael ongi, mis
pärast
jaagupipäeva heina sisse visatakse. Kes on aga hoolsad olnud, neil kasvab samal
ajal juba lopsakas ädal ja sealt on pärit nimi ädalalill. Viimane on
eestlaste hulgas ka palju laiemalt levinud, mis näitab, et maainimesed on
usinasti õigel ajal heina ära teinud.</p>
</font>
<div align="center"><center>

<table border="1" cellspacing="1">
  <tr>
    <td><a href="adalal2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
