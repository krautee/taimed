<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ädalalill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/adalalill.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#006000"><strong>Harilik
          ädalalill</strong><br>
      </font><font face="Arial" size="3" color="#00600"><em><strong>(Parnassia
            palustris)</strong></em><br>
        raudnael, maksa rohi, südamelill, sügislumelill</font></p>
    <p><font face="Arial" size="2">Ädalalill kasvab
        puisniitudel, niisketel niitudel või päris soodes ning seetõttu jääb ta
        paljudele märkamatuks.
        Inimesed ei taha tavaliselt jalgu märjaks teha ja see päästabki
        ädalalille
        ilusa mõnesentimeetrilise läbimõõduga valge viietise õie korjamisest.
        Õite suurus ja
        kroonlehtede silmatorkav hele särav värvus on mõeldud tolmeldajate,
        putukate
        ligimeelitamiseks.</font></p>
    <p><font face="Arial" size="2">Kuid ädalalill ei meelita ainult õite suuruse
        ja iluga,
        tal
        on
        ka
        meeldiv
        lõhn. Kui leiate juulis või augustis õitseva ädalalille, siis
        nuusutage seda kindlasti. Loodetavasti tunnete selgesti tugevat
        meelõhna. Kui
        aga putukas õieni jõuab, siis saab ta veidi petta: õies polegi nii palju
        tolmukaid, kui kaugelt paistab. Osa ädalalille tolmukatest on
        niinimetatud kõlutolmukad:
        enam-vähem küll tolmukate välimusega, aga ei tooda õietolmu. Iga
        kõlutolmuka tipus on näärmetäpike.</font></p>
    <font face="Arial" size="2">
      <p>Vaatame nüüd ka allapoole. Millised on ädalalille
        lehed? Kõigepealt torkab silma varrel kasvav üksik rootsuta leht. See on
        ennast varre ümber tuutuks kokku keeranud, just nagu tahaks niigi
        niiskes
        kasvukohas veel vihmavett varuks korjata. Selline leht vett siiski ei
        pea ja see voolab varre juures välja.
        Enamik
        lehti on ädalalillel juurmise kodarikuna. Üldkujult on need samasugused,
        kuid
        neil ei ole end millegi ümber keerata ja nii nad ongi täiesti vabalt.</p>
      <p>Käsitsi heina tegemise ajal oli levinud ütlemine, et pärast
        jaagupipäeva
        (25. juuli) visatavat heinasse raudnael. See tähendab, et pärast
        seda on rohi kõva ning nüristab vikatit. See süü aga
        pannakse mõnel pool just ädalalillele, sest tema hakkab
        ju õitsema pärast õiget heinateo aega. Öeldaksegi, et ädalalill see
        raudnael ongi, mis
        pärast
        jaagupipäeva heina sisse visatakse. Kes on aga hoolsad olnud, neil
        kasvab samal
        ajal juba lopsakas ädal ja sealt on pärit nimi ädalalill. Viimane oli
        eestlaste hulgas ka palju laiemalt levinud, mis näitab, et maainimesed
        on
        usinasti õigel ajal heina ära teinud.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="adalal2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
