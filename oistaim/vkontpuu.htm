<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>verev kontpuu - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/vkontpuu.jpg" align="right" hspace="6" height="200"
        width="270" vspace="6" border="1"><font face="Arial" color="#005500"><big><strong>Verev
            kontpuu</strong><br>
        </big><em><strong>(Swida sanguinea)</strong></em><br>
        kukerkuusk, kukerpuu, kukepuu, luupuu</font></p>
    <font face="Arial" size="2">
      <p>Oletusi kontpuu nime päritolu kohta on mitmeid. Tõenäoline ja kõige
        lihtsam seos on järgmine: kontpuu puit on kõva nagu kont. Sellest saab
        valmistada väikeseid kuid tugevaid esemeid. Väikeseid seepärast, et
        kontpuu on tegelikult põõsas ja tema oksad ei kasva kuigi jämedaks. Küll
        aga sobivad need näiteks sõjanoolte valmistamiseks. Legendi järgi
        relvastas Vana-Kreeka eeposte kirjutaja Homeros Odysseuse kontpuust
        nooltega. Rooma linna müütilisel asutajal Romulusel olnud kontpuust oda.
        Kontpuud on kasutatud ka muusikariistade valmistamiseks. Kasutada saab
        ka vilju, mis botaaniliselt on luuviljad. Söömiseks need ei kõlba, küll
        aga huvitava rohelise õli valmistamiseks. Õli on väärtuslik
        tehnikameeste töökojas, hinnatud seetõttu, et see ei kuiva. Viljad on
        sinakasmustad, herne suurused.</p>
      <p>Vereva kontpuu nime esimene pool viitab okstele, mis on kogu aeg
        punakad või punakaspruunid. Nii kaunistavad need parke ka talvel ehkki
        kontpuud pole igihaljad. Põhiliselt parkide ja aedade puuna ta Eestis
        levinud ongi. Looduses kasvab ta meil oma levila piiril ja seetõttu vaid
        Eesti lääne- ja edelaosas. Lisaks okstele muutub sügisel veripunaseks
        kogu lehestik. Kevadel on põõsas ehitud suurte valgete õisikutega.
        Igaüks, kes soovib, võib kontpuu kergesti aeda tuua. Kõige lihtsam on
        võtta pistoks, panna see niiskesse mulda ja varjata liigse päikese eest.
        Arvestama peab sellega, et kontpuu metsistub kergesti. Kontpuu sobib
        ilupõõsaks ka seepärast, et laseb end aednikul vormida. Samuti ei vaja
        ta eriliselt viljakat mulda.</p>
      <p>Kes aga looduses ringi jalutab ja kahtleb, kas näeb kontpuud, see
        uurigu
        tema põhitunnuseid. Nende teadmine on oluline ka seetõttu, et kontpuu
        viljad on kergelt mürgised. Aastaringselt on osa oksi punased, noored on
        sageli rohekad, vanad aga hoopis hallid. Neil okstel on suvel vastamisi
        kinnitunud lehed, talvel pungad. Lehed aga on tumerohelised ning rood
        kaarduvad
        tipu suunas. Pungadel kattesoomused puuduvad, nii et need on täiesti
        paljad.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vkontpuu2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
