<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>verev kontpuu - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/vkontpuu.jpg" width="270" height="200" align="right"
border="1" hspace="6" vspace="6"><font face="Arial" color="#005500"><big><strong>Verev
kontpuu</strong><br>
</big><em><strong>(Swida sanguinea)</strong></em><br>
kukerkuusk, kukerpuu, kukepuu, luupuu</font></p>

<font FACE="Arial" SIZE="2">
<p>Kontpuu on huvitav taimenimi. Oletusi võib nime päritolu kohta olla
mitmeid, kuid kõige õigem on ilmselt see, et tema puit on kõva nagu kont. Tõepoolest
kontpuu puit on juba ammust ajast tuntud kui Euroopa üks kõvemaid. Sellest
saab valmistada väikeseid, kuid tugevaid esemeid. Väikeseid seepärast, et
kontpuu on tegelikult hoopis põõsas ja tema oksad ei kasva kuigi jämedaks. Küll
sobivad need aga näiteks sõjanoolte või masinate osade tegemiseks. Legendi järgi
relvastas isegi Vana-Kreeka eeposte kirjutaja Homeros oma Odysseuse kontpuust
nooltega. Rooma linna müütilisel asutajal Romulusel oli olnud kontpuust oda.
Kontpuud on kasutatud ka muusikariistade valmistamiseks. Kasutada saab ka marju, mis tegelikult on luuviljad. Söömiseks need ei kõlba,
küll aga huvitava rohelise õli valmistamiseks. See õli on väga väärtuslik
tehnikameeste töökojas. See õli ei kuiva ära. Marjad on sinakasmustad,
tavalise herne suurused.</p>
<p>Eelkõige tuleb verevat kontpuud vaadelda siiski ilutaimena. Ilu teenistuses
on ka tema nime teine pool: verev. Nimelt on vereva kontpuu oksad kogu aeg
punakad või punakaspruunid. Nii kaunistavad need parke ka külmal talvel, ehkki
kontpuud pole igihaljad. Põhiliselt parkide ja aedade puuna ta meil Eestis
levinud ongi. Looduses kasvab ta meil oma levikuala piiril ja seetõttu vaid
Eesti lääne- ja edelaosas. Lisaks pidevalt ilusatele okstele muutub sügisel
üleni veripunaseks ka kogu tema lehestik. Kevadel on aga põõsas ehitud suurte
valgete õisikutega. Seega on kontpuu üks igati tänuväärne ilutaim. Igaüks,
kes soovib, võib ta kergesti ka endale saada. Kõige lihtsam on võtta üks
pistoks, panna see niiskesse mulda ja varjata liigse päikese eest. Varsti ongi
olemas suur põõsas. Kuid arvestama peab, et kontpuu metsistub kergesti, siis küll
juba seemnetest. Kontpuu on hea ilutaim veel ka seepärast, et ta laseb end
igatpidi vormida. Selleks võib julgelt käärid pihku võtta ja lõikuda põõsas
oma äranägemise järgi. Samuti ei vaja ta erilist viljakat pinnast ja sobib
nii kõikidesse koduaedadesse.</p>
<p>Kes aga looduses ringi jalutab ja kahtleb, kas näeb kontpuud, see uurigu
tema põhitunnuseid. Nende teadmine on oluline ka seetõttu, et kontpuu võib
kerge mürgistuse esile kutsuda. Aastaringselt on osa oksi punased, noored on
sageli rohekad, vanad aga hoopis hallid. Neil okstel on suvel vastamisi
kinnitunud lehed, talvel pungad. Lehed aga on tumerohelised ning rood kaarduvad
tipu suunas. Pungadel kattesoomused puuduvad, nii et need on täiesti paljad.</p>
</font><div align="center"><center>

<table border="1" cellspacing="1">
  <tr>
    <td><a href="vkontpuu2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
