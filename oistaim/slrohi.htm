<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>harilik sealõuarohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/sealouar.jpg" hspace="5" height="270" width="200"
        vspace="5" border="1" align="right"><font face="Arial" size="4" color="#005500"><strong>Harilik
          sealõuarohi</strong><br>
      </font><font face="Arial" size="3" color="#005500"><em><strong>(Scrophularia
            nodosa)</strong></em><br>
        atlahein, ehmatusenõges, lõualill, sapirohi</font></p>
    <font face="Arial" size="2">
      <p>Harilik sealõuarohi on Eestis tavaline taim, kuid enamasti ei kasva ta
        suurte gruppidena ja jääb seetõttu kergesti märkamatuks. Ka tema
        kasvukohad pole just väga käidavad. Sagedamini võib sealõuarohtu leida
        metsaserval, niiskemas kraavis või aianurgas umbrohtunud lapil.
        Sealõuarohi on muu hulga märgade ja raskesti läbitavate võsastike taim.</p>
      <p>Mõnikord ei pea sealõuarohu leidmiseks taime ennast nägemagi - tal on
        õige vastik lõhn! Loomulikult viitab hais sellele, et taimes on midagi
        ohtlikku. Tõepoolest on sealõuarohi mürgine. Ohtlik on ta näiteks
        kariloomadele kuiva heina sees. Värskelt ei söö teda lõhna tõttu keegi
        peale lammaste, neile on ta kas täiesti või peaaegu ohutu.</p>
      <p>Sealõuarohul on ka silmaga nähtavad tunnused. Sealõuarohi võib jääda
        vaid mõnekümne sentimeetri pikkuseks, kuid soodsates tingimustes sirgub
        temast pea inimesepikkune mahlakas taim. Iseloomulikud on nii vars, õied
        kui maa-alused osad. Hariliku sealõuarohu vars on neljakandiline,
        kusjuures varre neli serva on teravad. Õied on tal väga tumedad,
        punakaspruunid, väiksed aga ilusad ning meenutavad pisut lõvilõua õisi.
        Mullas on harilikul sealõuarohul mugulataoliselt paksenenud risoom. Kuna
        Eestis kasvab looduses vaid üks sealõuarohu liik, harilik sealõuarohi,
        on tema äratundmine pärast esimest vaatlust õige kerge.</p>
      <p>Sealõuarohi ei kanna oma nime asjatult. Sealõuarohi aitab siis, kui
        “sead on lõus”, see tähendab, et neil on lõuad haiged ja üles
        paistetanud. Sigade ravitsemisest pärinevad ka nimed atlahein ja
        lõuarohi. Mõnel pool on selle ravimtaimega püütud ka inimesi aidata.
        Sealõuarohu teed keedeti siis, kui sapp oli haige, kuid rohkem on teda
        kasutatud kõikvõimalike nahahaiguste vastu. Viimane on tüüpiline
        kasutusala pea kõigile haisvatele taimedele. Eks ole ta hea veel nii
        mõnegi häda
        vastu olnud, kuid kaasajal ei leia ta laiemat tunnustust, sest on
        paremaid
        ravimeid ja sealõuarohi on ise ju mürgine. Mainiks veel aga ühte
        huvitavat
        rahvauskumust: sealõuarohu maapealsete osade teed tuli juua ehmatuse
        puhul.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="slrohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
