<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>longus põisrohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/longpoisr.jpg"
            hspace="6" height="270" width="200" vspace="6" border="1" align="right">
        </b><strong>Longus põisrohi</strong><br>
      </font><font face="Arial" size="3" color="#005500"><em><strong>(Silene
            nutans)</strong></em><br>
        tütarlastepoierohud, lakkhädar, koerakusekellad, ummur</font></p>
    <p><font face="Arial" size="2">Põisrohud on nime saanud sellest, et õietupp
        meenutab õhku täis põit. Longus põisrohul siiski mitte - põie kuju on
        vaid aimatav. Iseloomulikuks tunnuseks on talle see, et õied on longus
        ning koondunud kõik õisiku ühele küljele. Longus põisrohu õied näivad
        alati närtsinud ja nii jätab kogu taim ja eriti õisik räsitud mulje.
        Kuid taime see ei häiri ja las ta siis olla. Hakkama
        saamist tõestab see, et longus põisrohi paljuneb ainult seemnete abil.
        Longus
        põisrohtu iseloomustavad veel lühikesed karvad lehtedel ja õietuppedel.
        Kuid
        üldiselt on ta nii tavaline võrreldes teiste põisrohtudega, et ei saa
        nendega
        segamini minna.</font></p>
    <p><font face="Arial" size="2">Võib tinglikult öelda, et longus põisrohi on
        öise eluviisiga. Mida see tähendab? Longus põisrohtu tolmeldavad öise
        eluviisiga liblikad ja nimelt seepärast peab ka taim kõige ligitõmbavam
        olema öösel. Öösel sirutuvad sorakil kroonlehed korralikult välja ja
        õied hakkavad tolmeldajate meelitamiseks tugevalt lõhnama. Võib oletada,
        et õied saavad edukalt tolmeldatud ja seemned valmima, sest ainult
        seemnetega ta paljuneb. Ja paljuneb nähtavasti edukalt, sest longus
        põisrohi on üle Eestis tavaline.<br>
      </font></p>
    <p><img src="images/longpoisr1.jpg" hspace="6" height="200" width="270" vspace="6"
        border="1" align="left"><font face="Arial" size="2">Teine sama tavaline
        põisrohu liik on harilik põisrohi, kelle välimus vastab nimele paremini.
        Hariliku põisrohu õietupp on tõeliselt põisjas, sile ja läikiv. Hariliku
        põisrohu õietupel võib näha selgeid roodusid, õietupp on roodudest
        triibuline. Roodude arv õie tupel on põisrohtude määramisel sageli
        oluline. Näiteks harilikul põisrohul on neid kakskümmend, longus
        põisrohul poole vähem.</font></p>
    <font face="Arial" size="2">
    </font>
    <p><font face="Arial" size="2">Inimene pole longus põisrohtu suurt enda
        kasuks tarvitada osanud. Pole temaga ravitsetud ega ole ta suurem asi
        sööt kariloomadele. Niisiis on ta üks tavaline hõredate männimetsade ja
        kuivade niitude taim, kes koos teiste taimedega loob meile tuntud
        palumetsa, kuiva niidu või loopealse ilme. <br>
      </font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="lpoisrohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
