<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>palderjan - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/palder.jpg" align="right" border="1" hspace="6" vspace="6" width="270"
height="200"></b> <strong>Palderjan</strong><br>
</font><font color="#005500" size="3" face="Arial"><em><strong>(Valeriana officinalis)</strong></em><br>
vallerjaan, ülekäijarohi, kassiviinad, krambirohi</font></p>

<p align="left"><font FACE="Arial" SIZE="2">Palderjani rahustavast toimest on
ilmselt igaüks kuulnud. Kuid tegelikult on palderjaniga seotud nii palju
uskumusi ja legende, et neist võiks kirjutada päris korraliku raamatu.
Palderjani tunneme ära roosakate õite ja paaritusulgjate vastakuti asetsevate
lehtede järgi. Õied on
tal
koondunud suurde tihedasse tipmisesse õisikusse. Kui
aga üles kaevata tema maa-alune osa, siis ülitugeva lõhna järgi tunneb ta
juba mitme meetri kauguselt ära. Palderjani maapealsel osal sellist
iseloomulikku lõhna ei ole. Osad inimesed lihtsalt ei kannata tema intensiivset
lõhna. Sel on ka põhjus olemas: tegelikult on palderjan mürgine. Eks ole ju
inimene pea kõik mürgid enda teenistusse haaranud, tuleb leida vaid õige aeg,
koht, annus ja kasutamisviis.</p>

<p>Ravimtaimena tuntakse palderjani juba meie ajaarvamise algusest saati, seega
on ta kindlalt üks vanimaid ravimtaimi. Rahvameditsiinis on teda kasutatud eelkõige
rahustava
teena
või unerohuna, kuid ka südamehäirete ja seedeteede
krampide korral. Selleks kogutakse palderjani sügisel: septembris või
oktoobris. Suvel on taime risoomil ja juurtel olemas küll tugev lõhn, kuid
toimeaineid on suhteliselt vähe, seega
on&nbsp;
ta
ravimina
väheväärtuslik. Taimed
kaevatakse üles, risoom koos juurtega pestakse hoolikalt, eemaldatakse kõik väikesed
kivikesed ja mullaosakesed, vajadusel lõigatakse risoom ribadeks, kuid arvukaid
juuri ära ei lõigata. Edasi lastakse tal nõrguda ja siis pannakse vilusse 30</font><font FACE="Symbol" SIZE="2">¼</font><font FACE="Arial" SIZE="2">35
</font><font FACE="Symbol" SIZE="2">°</font><font FACE="Arial" SIZE="2">C kätte kuivama. Riknemise vältimiseks tuleb juurikakihti sageli segada.
Selline ravim säilib kasutamiskõlblikuna kuni kolm aastat.</p>
<p>Kuna sügisel on palderjani kasvukohta küllaltki raske leida, siis on nüüd
hakatud teda põldudel kasvatama. Ka valitakse sinna seemned suurte juurtega
taimedelt. Suurem osa põldudelt saadavast saagist läheb ravimitööstuse
tarbeks. Neist risoomidest ja juurtest tehakse rohtusid samade hädade vastu,
mille vastu on neid tarvitanud rahvatargad, kuid rohtudes on toimeained palju
kangemal kujul. Peab siiski teadma, et kõigile ei mõju palderjanipreparaadid
ühtviisi. Mõnele toimivad need rahustamise asemel hoopis ergutavalt. Paljud on
ju ilmselt kuulnud ka seda, miks palderjani üks nimi on kassiviinad.
Kassidele
meeldib väga palderjanijuurt närida, see tekitab neis tõelise joobe. Ning
vajalik on teada ka seda, et suurtes kogustes või pikaajalisel
palderjani
tarvitamisel võib
tervis hoopis korrast ära minna: tekivad peavalu, rahutus, unetus, südamehäired.</p>
<p>Lõpuks ka sellest, et huvitavale taimele, nagu palderjan seda on, on
omistatud palju ebaõigeid omadusi. Teda on kasutatud võlumiseks ja nõidumiseks
ning isegi armurohuna. Eestigi vanarahva hulgas on laialt levinud nimed
kurjakahetsemisrohi, külanaesterohi, nõiarohi ja teised sellised. Kes teab,
kui palju muistendeid ja vahvaid lugusid nende nimede taga veel on.</p>
</font>
<div align="center"><center>

<table border="1" cellspacing="1">
  <tr>
    <td><a href="palderjan2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
