<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>palderjan - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/palder.jpg"
            hspace="6" height="200" width="270" vspace="6" border="1" align="right"></b>
        <strong>Harilik palderjan</strong><br>
      </font><font face="Arial" size="3" color="#005500"><em><strong>(Valeriana
            officinalis)</strong></em><br>
        vallerjaan, ülekäijarohi, kassiviinad, krambirohi</font></p>
    <p align="left"><font face="Arial" size="2">Palderjani rahustavast toimest
        on
        ilmselt igaüks kuulnud. Kuid tegelikult on palderjaniga seotud nii palju
        uskumusi ja legende, et neist võiks kirjutada päris korraliku raamatu.
        Palderjani tunneme ära roosakate õite ja paaritusulgjate vastakuti
        asetsevate
        lehtede järgi. Õied on
        tal
        koondunud suurde tihedasse tipmisesse õisikusse. Kui
        aga üles kaevata tema maa-alune osa, siis ülitugeva lõhna järgi tunneb
        ta
        juba mitme meetri kauguselt ära. Palderjani maapealsel osal sellist
        iseloomulikku lõhna ei ole. Osad inimesed lihtsalt ei kannata tema
        intensiivset
        lõhna. Sel on ka põhjus olemas: tegelikult on palderjan mürgine. Eks ole
        ju
        inimene pea kõik mürgid enda teenistusse haaranud, tuleb leida vaid õige
        aeg,
        koht, annus ja kasutamisviis.</font></p>
    <font face="Arial" size="2">
    </font>
    <p><font face="Arial" size="2">Palderjani mitmekesiseid omadusi tuntakse
        tuhandeid aastaid ja kindlasti on ta üks vanemaid ravimtaimi.
        Rahvameditsiinis on teda kasutatud eelkõige
        rahustava
        teena
        või unerohuna, kuid ka südamehäirete ja seedeteede
        krampide korral. Selleks kogutakse palderjani sügisel: septembris või
        oktoobris. Suvel on taime risoomil ja juurtel olemas küll tugev lõhn,
        kuid
        toimeaineid on suhteliselt vähe, seega
        on&nbsp;
        ta
        ravimina
        väheväärtuslik. Taimed
        kaevatakse üles, risoom koos juurtega pestakse hoolikalt, eemaldatakse
        kõik väikesed
        kivikesed ja mullaosakesed, vajadusel lõigatakse risoom ribadeks, kuid
        arvukaid
        juuri ära ei lõigata. Edasi lastakse tal nõrguda ja siis pannakse
        vilusse 30</font><font face="Symbol" size="2">-</font><font face="Arial"
        size="2">35
      </font><font face="Symbol" size="2">°</font><font face="Arial" size="2">C
        kätte kuivama. Riknemise vältimiseks tuleb juurikakihti sageli segada.
        Selline ravim säilib kasutamiskõlblikuna kuni kolm aastat.</font></p>
    <font face="Arial" size="2">
      <p>Kuna sügisel on palderjani kasvukohta küllaltki raske leida, siis on
        nüüd
        hakatud teda põldudel kasvatama. Ka valitakse sinna seemned suurte
        juurtega
        taimedelt. Suurem osa põldudelt saadavast saagist läheb ravimitööstuse
        tarbeks. Neist risoomidest ja juurtest tehakse rohtusid samade hädade
        vastu,
        mille vastu on neid tarvitanud rahvatargad, kuid rohtudes on toimeained
        palju
        kangemal kujul. Peab siiski teadma, et kõigile ei mõju
        palderjanipreparaadid
        ühtviisi. Mõnele toimivad need rahustamise asemel hoopis ergutavalt.
        Paljud on
        ju ilmselt kuulnud ka seda, miks palderjani üks nimi on kassiviinad.
        Kassidele
        meeldib väga palderjanijuurt närida, see tekitab neis tõelise joobe.
        Ning
        vajalik on teada ka seda, et suurtes kogustes või pikaajalisel
        palderjani
        tarvitamisel võib
        tervis hoopis korrast ära minna: tekivad peavalu, rahutus, unetus,
        südamehäired. Palderjani ei soovitata väikelastele, rasedatele,
        imetavatele emadele ning ülitundlikkusega inimestele.</p>
      <p>Palderjanile on omistatud palju ka mitte niisama lihtsalt
        kontrollitavaid omadusi ja toimeid. Teda on kasutatud võlumiseks,
        nõidumiseks ja armurohuna. Rahvapärimuses on laialt levinud nimed
        kurjakahetsemisrohi, külanaesterohi, nõiarohi ja teised taolised. Kes
        teab, kui palju lugusid nende nimede taga on.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="palderjan2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
