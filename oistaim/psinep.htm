<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põldsinep - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/poldsinep.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500">
        <strong>Põldsinep</strong><br>
      </font><font face="Arial" size="3" color="#005500"><em><strong>(Sinapis
            arvensis)</strong></em><br>
        harakalatv, kaunarohi, tölk, seatelg, tillad, rõikhain</font></p>
    <font face="Arial" size="2">
      <p>Põldsinep on kollaseõieline ristõieline, keda õpitakse loodusõpetuse
        tunnis tundma juba esimestel kooliaastatel. Ta on tüüpiline ristõieliste
        esindaja. Looduses põldsinepit otsides võib tähelepanelik taimesõber
        kimbatusse jääda. Temaga sarnaseid kollaseõielisi põlluumbrohte on päris
        palju. Seejuures kipuvad nad kõik alguses olema äravahetamiseni
        sarnased. Kuidas siis põldsinepit ära tunda? Põhitunnusteks võiks vahest
        pidada küllaltki terveid lehti ja lõhnavaid õisi. Seda pole palju, kuid
        enamasti neist kahest tunnusest piisab. Kõige sarnasem kollane
        ristõieline on põldrõigas. Põldsinepi tupplehed on rõhtsad, põldrõikal
        püstised, vastu kroonlehti surutud.</p>
      <p>Miks on selle taime nimeks põldsinep? Põld loomulikult sellepärast, et
        ta kasvab eelkõige põldudel. Põldsinepit võib pidada meie kõige
        tavalisemaks suviviljapõldude umbrohuks. Tavaline ei ole ta ainult meil,
        vaid peaaegu kõikidel maailma viljapõldudel nii Euroopas kui Aasias,
        Aafrikas ja Ameerikas, isegi Austraalias ja Uus-Meremaal. Tema põliseks
        kodumaaks peetakse Vahemereäärseid alasid. Sinep on ta aga seepärast, et
        temagi sisaldab iseloomulikku sinepiõli, mida tunneme sinepisalvidest,
        plaastritest ja lauasinepist. Mõningal määral aitab põldsinep köha,
        kopsupõletiku ja liigesevalu korral, kuid ta ei ole nii tõhus kui mõned
        tema perekonnakaaslased.</p>
      <p>Omamoodi kasu on ka põldsinepist ja ka inimese jaoks ei ole ta ainult
        kiiresti paljunev umbrohi. Näiteks peavad mesinikud teda küllalt heaks
        meetaimeks. Teda võib kasutada ka haljasväetisena, sest põldsinepil on
        eriline võime omastada mullast selliseid aineid, mis enamikule taimedest
        on täiesti kasutud. Kui põldsinepitaim ise ära laguneb, jäävad temast
        järele ühendid, mis on teistele taimedele toidukõlblikud. Nii saavad
        kasututest ainetest kasulikud.</p>
      <p>Mõningatel andmetel on põldsinepit keskajal kasvatatud köögiviljana.
        Tegelikult süüakse Kaukaasias teda spinati asemel keedetult veel
        praegugi.
        Teadma peab aga seda, et nii värskelt kui ka kuivatatult on põldsinep
        mürgine.
        Seda eriti hobustele ja veistele ja eriti alates õitsemise algusest.
        Hobustel
        võivad raskemad mürgistused lõppeda isegi surmaga. Põldsinepi seemned on
        ölirikkad,
        kuid kasutada neid enamasti ei saa, sest need valmivad liialt
        ebaühtlaselt.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="psinep2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
