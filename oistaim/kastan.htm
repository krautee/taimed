<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik hobukastan - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kastan1.jpg" align="right" border="1" hspace="6" vspace="6" width="270"
height="200"> </b><strong>Harilik hobukastan</strong><br>
</font><font color="#005300" size="3" face="Arial"><em><strong>(Aesculus hippocastanum)</strong></em><br>
kastanipuu, taanipuu, okasõunapuu, kastanje</font></p>

<p><font FACE="Arial" SIZE="2">Kes ei tunneks meie tavalist kastanipuud! Kõik
on mänginud tema mõnusate munakujuliste seemnetega. Botaanikud ütlevad aga,
et päris kastan kasvab hoopis soojemas kliimas, tema viljad on söödavad ja
lehed lihtlehed. Meie puu õige nimi on hoopis hobukastan. Tema liitlehed,
meenutavad veidi inimese laialiaetud sõrmedega kätt. Siiski on tema “käelaba”
praktiliselt olematu, “sõrmed” palju laiemad, ning tavaliselt on neid
lehekesi ühel suurel liitlehel seitse, seega kaks rohkem kui inimese käel sõrmi.</font></p>

<p><font size="2" face="Arial"><img src="images/kastan.jpg" align="left" border="1"
hspace="6" width="200" height="270" vspace="6">Head mängumunad on puu all vaid
sügisel. Neist saab teha huvitavaid loomakesi, ehitada terveid linnu. Kuid
aednikud hindavad hobukastanit eelkõige kauni lehestiku ja eriti kevadiste
suurte õisikute tõttu. Need valged õisikud katavad terve puu. Nii paistab
hobukastan
eemalt vaadates
kevade lõpuks küünaldega ehitud jõulupuuna. Kui
aga julgus kokku võtta ja seda imepuud lähemalt uudistama minna, siis ei pea
kahetsema. Tema õied ei olegi lihtsalt valged. Neil on sees ka kollast ja
punast. On leitud, et õitsemise algul on kollast rohkem ja aegamööda muutub
see punakaks. Ka õie kuju on huvitav. Tal on näha erineva suurusega ripsmelisi
kroonlehti, millede vahelt ulatuvad välja pikad tolmukate niidid. Pikad peavad
need olema seepärast, et õietolm ikka kindlasti ühest õiest teistesse saaks.
Kui seda ei juhtuks, siis ei tuleks ka &quot;kastanimune&quot;. Usinate putukate
tolmeldamistöö ei jää tasustamata. Nad saavad rikkaliku nektarikoorma.
Kevadel võib hobukastanipuu ümber näha sumisemas sadu mesilasi.</p>

<p>Kuid ka tohtrite hulgas on hobukastan hinnatud. Nad on valmistanud temast
arvukaid rohtusid väga paljude tõbede vastu. Kõige rohkem on kasutatud
seemneid reuma, köha ja veresoonte laienemise puhul. Õitest tehtud teed on
kasutatud kinnistina, koort aga seedetegevuse ergutamiseks ning köhavastase
vahendina. Koorest tehtud keedisega on ravitud paiseid. Arstid on hobukastanit
kasutanud veel paljude rohtude valmistamisel, mis aitavad igasuguste keeruliste
nimedega haiguste puhul.</p>
<p>Kuid &quot;kastanimune&quot; otsides ja kogudes peab teadma, et neid ümbritsev
roheline ogaline kest on mürgine. Seetõttu tuleb jälgida, et väikesed lapsed
seda suhu ei paneks. Võib tekkida põletik maos ja sooles,
või
valguvad
silmapupillid laiaks ning häirub
nägemine. Seega: hobukastani pruune seemneid oma
rohelisest kestast vabastades ei tohi appi võtta hambaid.</p>
</font><font FACE="GarmdITC BkCn BT">
<p></font><font FACE="Arial" SIZE="2">Kasutatud on ka hobukastani kerget pehmet
puitu, mis poleerides jääb väga kaunis. Sellest on tehtud mööblit, vineeri
või lihtsalt väikeseid iluesemeid.</p>
<p>Lõpetuseks märkigem, et hobukastani päris
kodumaa on hoopis Vahemeremaades.
Eestisse on ta ilupuuna sisse toodud XVIII sajandil. Kuigi meie kliima näib
hobukastanile sobivat, on enamik kastanipuid parkidesse ja aedadesse istutatud.
Kastanimunast hakkab uus puu harva kasvama, vaid
soojal
kevadel ja tuultest
varjatud kohtades.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kastan2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
