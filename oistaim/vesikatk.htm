<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kanada vesikatk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial,Arial" size="4" color="#005300"><b><img
            src="images/vesikatk.jpg" align="right" hspace="6" height="270" width="200"
            vspace="6" border="1"></b><strong>Kanada vesikatk</strong><br>
      </font><font face="Arial,Arial" size="3" color="#005300"><em><strong>(Elodea
            canadensis)</strong></em><br>
        vesihain</font></p>
    <font face="Arial" size="2">
      <p>Kanada vesikatku nimi jääb meelde juba kooli loodusõpetuse tundidest.
        Miks
        siis just tema? Nimelt seepärast, et tema lehti vaadeldakse sageli
        mikroskoobi
        all. Kanada vesikatku lehtedest otsitakse rohelisi kloroplaste ja
        jälgitakse
        rakuplasma liikumist. Kanada vesikatk on aga välja valitud selle taime
        ühe
        omapära tõttu. Nimelt on tema lehed enamasti ühe rakukihi paksused.
        Seega ei
        ole meil vaja vaeva näha mikroskoobi jaoks piisavalt õhukeste lõikude
        tegemisega. Tuleb vaid võtta üks vesikatku leht ja see alusklaasile vee
        sisse
        panna. Nii saame hulgaliselt terveid rakke, milles on kõik vajalik
        suurepäraselt
        vaadeldav.</p>
      <p>Tavaliselt ei tunta vesikatku seepärast, et ta ei pista kunagi enda
        nina
        veest välja, ujub alati vee sees peidus. Tegelikult kasvab vesikatk
        peaaegu
        igas Eesti mandriosa enam-vähem normaalse suurusega veekogus. Ta tuleb
        teil
        vaid üles leida. Tänu tema kiirele levimisele ja kõikide veekogude
        vallutamisele on ta ilmselt ka nimeks “katk” saanud. Kuna ta kasvab
        vees, siis
        “vesikatk”, kuna pärit Kanadast, siis “kanada vesikatk”.</p>
      <p>XIX sajandi algul Euroopas veel vesikatku ei kasvanud. Ta toodi just
        Põhja-Ameerikast
        möödunud sajandi kolmekümnendatel aastatel. Euroopas olid tema
        esimesteks
        peatuspaikadeks Iiri- ja Ğotimaa, kuid egas see taim sinna kauaks püsima
        jäänud.
        Eestis nähti teda esmakordselt 1905. aastal. Praeguseks on kanada
        vesikatk
        vallutanud kogu Euroopa ja juba ka suure osa Siberist, Põhja-Aafrikast
        ning
        Austraaliast ja Uus-Meremaalt. Eriti massiliselt asustab ta liiga kõrge
        toitainetesisaldusega
        veekogusid. Kas vesi seisab või voolab, ei ole tema jaoks määrav.</p>
      <p>Katk on väga kole haigus, kuid vesikatk nii hirmus kole taim polegi.
        Kui
        muidugi välja jätta, et ta kiirendab veekogude kinnikasvamist. Kanada
        vesikatk
        on tegelikult erakordselt kõrge söödaväärtusega ning seetõttu võib teda
        julgelt koduloomadele toiduks pakkuda. Enamikele neist ta isegi maitseb.
        Samuti
        tehakse vesikatkust koos teiste taimedega silo. Värskeid vees rehitsetud
        vesikatke võib laotada ka põllumaale, kus nad on suurepäraseks
        väetiseks. Ta puhastab ka akvaariumite vett jääkainetest.</p>
      <p>Ühe huvitava asja peab selle taime juures veel ära märkima. Nimelt on
        kanada vesikatk enamasti kahekojaline taim. See tähendab, et on olemas
        eraldi
        emas- ja isastaimed. Kuid lugu on nii läinud, et praegu kasvad Euroopas
        peamiselt emastaimed ja Ameerikas isastaimed. Nii ei jäägi neil üle muud
        kui
        levida vegetatiivselt.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vesikatk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
