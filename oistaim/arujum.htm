<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>arujumikas - liigikirjeldus</title>
</head>

<body link="#006000" vlink="#006000" alink="#006000" background="images/1HTtaust.gif" bgcolor="#FFFFFF">

<p align="center"><img src="images/arujumik.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"><strong>Arujumikas</strong><br>
</font><font color="#005500" size="3" face="Arial"><em><strong>(Centaurea jacea)</strong></em><br>
nupukas, nurgarohi, punejas, naesterohi</font></p>

<p><font FACE="Arial" SIZE="2">Arujumikas on meie rahvuslille, <a href="rukkilill.htm">rukkilille</a>,
sugulane. Vaadake neid taimi hoolega lähedalt ja te veendute arujumika ja
rukkilille suures sarnasuses. Kuid rukkilille ja arujumika õite värv on
oluliselt erinev: rukkilille õis on sinine ja arujumikal tavaliselt
lillakaspunane. Kuid harva on mõlema liigi õied kas
roosad või valged. Siis
on abi taime kasvukujust: arujumikas on mitmeaastane ja tugevama kasvuga,
rukkilill on seevastu üheaastane ja õrnema väliskujuga. Arujumikas võib segi minna ka
põldjumikaga. Põldjumika õied on suuremad ja
lillakamad, taime lehed on sügavalt
sulgjalt lõhestunud. Arujumika lehed on
enamasti terveservalised või väikeste hammastega. Ja üldse on põldjumikas
arujumikast tugevama kasvuga.</p>

<p>Kõik jumikad, sealhulgas ka rukkilill, on korvõielised ja võib-olla on
raske uskuda, et nende sugulasteks on ka <a href="voilill.htm"> võilill</a>, <a href="vtakjas.htm">takjas</a>,
<a href="harjasilm.htm"> härjasilm</a> või päevalill. Üheks tunnuseks, mis
jumikaid eristab teistest korvõielistest, on omapärased
lehtrikujulised õied korvõisiku serval. Nende ülesandeks on
ainult putukaid kohale meelitada, neis pole ei viljumisvõimelist emakat ega ka
õietolmu tootvaid tolmukaid. Selliseid õisi nimetatakse steriilseteks.
Putukaid on aga kohale vaja meelitada selleks, et need kannaksid õietolmu ühtedelt
õitelt teistele. Jumikate korvõisikute keskel paiknevad putkõied, milles on
nii normaalsed tolmukad kui ka emakad. Need mõlemasugulised putkõied
hoolitsevadki taime järelkasvu eest.</p>
<p>Arujumikas on ka ravimtaim. Vanad eestlased on kasutanud teda mõne
nahahaiguse ravimiseks. Laiemat kasutamist see ilus lill siiski leidnud pole.
Kuid veel võib temast rääkida kui heast
mee-
ja värvitaimest.
Arujumika lehtedest ja vartest on võimalik saada kollast värvi. Loomadele söögiks
jumikad eriti ei kõlba, nad ei meeldi loomadele endile ja on ka madala söödaväärtusega.
Seega tuleb teda põldudel ja karjamaadel
pidada umbrohuks. Nii on jumikad meie ühed kaunimad
umbrohud.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="arujum2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
