<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>valge hanemalts- liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><img src="images/valhanem.jpg"
align="right" border="1" hspace="6" vspace="6" width="200" height="270"></font><font
face="Arial" size="4" color="#005500"><strong>Valge hanemalts</strong></font><font
face="Arial" color="#005500"><br>
</font><font face="Arial" size="3" color="#005500"><em><strong>(Chenopodium album)</strong></em><br>
mäldsas, mals, saviein, searohi</font></p>

<font FACE="Arial" SIZE="2">
<p>Enamiku inimeste jaoks on kõik hanemaltsad ühed maltsad, vahet tehakse neil
harva. See pole ka tavaliselt vajalik, sest üldjuhul on &quot;maltsad&quot; ühed
tüütud umbrohud. Botaanikud jaotavad aga maltsalised paljude erinevate
perekondade vahel. Üks neist on lihtsalt malts, teine soodamalts, kolmas
ogamalts, kuid omaette perekond on ka hanemalts. Ka peet ja spinat on maltsade
sugulased, ainult nende nimes ei kajastu sõna &quot;malts&quot;. Hanemalts on küllaltki
suur taimeperekonda, kes on Eestis päris mitmete liikidega esindatud. Valge
hanemalts on neist kahtlemata kõige tavalisem. Eriti harilik tundub ta aga seetõttu,
et harilikult kasvab ta just rohke inimmõjuga kohtades. Teised hanemaltsa
liigid kasvavad rohkem looduslikes kasvukohtades ja ei torka meile seetõttu
kuigi sageli silma. Ka ei esine nad nii massiliselt kui valge hanemalts.</p>
<p>Hanemaltsasid maltsadest eristab väike omapära õisiku ehituses. Nimelt
puuduvad hanemaltsadel õite alusel väikesed kandelehekesed, maltsal on need
aga olemas. Miks on selle taime nimes aga sõna &quot;valge&quot;, see saab kohe
selgeks kui näete ise valget hanemaltsa. Nimelt enamasti on kogu valge
hanemaltsa taim kaetud heleda hallikasvalkja jahutaolise kirmega. Sageli see
isegi helgib päikesepaistel mõnevõrra.</p>
<p>Hanemaltsa juurestik pole kuigi visa ja nii pole raske ka tema taimi põllult
välja juurida. Kuid ometi peetakse teda väga ebameeldivaks umbrohuks. Põhjus
on selles, et ühel hanemaltsa taimel võib valmida aastas kuni sada tuhat
seemet. Need idanevad väga kergesti ja varsti võib ühest rohimata jäänud
taimest aianurgas saada terve &quot;hanemaltsamets&quot;. Samas võivad
hanemaltsa seemned veel isegi mõne aasta niisama mullas üle elada ja alles
siis idaneda. Nii on hanemaltsa mõnikord küllaltki raske välja kitkuda ja on
appi võetud ka mürgid ja taime looduslikud vaenlased. Taime ühed tavalisemad
looduslikud vaenlased on mitmesugused linnud, kes söövad tema seemneid. Sageli
teevad põhitöö hanematsast vabanemisel ära varblased.</p>
<p>Ehkki praegu vaatleme valget hanemaltsa eelkõige kui umbrohtu, on inimesed
temast ka ühtteist kasu saanud. Nii näiteks on ta küllaltki hea söödaväärtusega
ja sobib loomatoiduks, eriti silona koos teiste taimedega. Temast on tehtud ka
punast värvi naha värvimiseks. Hanemaltsa on kasutatud isegi ravimtaimena kõhuvalu
ja angiini korral.</p>
</font><div align="center"><center>

<table border="1" cellspacing="1">
  <tr>
    <td><a href="vhanemalts2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
