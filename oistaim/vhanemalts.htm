<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>valge hanemalts- liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><img src="images/valhanem.jpg"
          align="right" hspace="6" height="270" width="200" vspace="6" border="1"></font><font
        face="Arial" size="4" color="#005500"><strong>Valge hanemalts</strong></font><font
        face="Arial" color="#005500"><br>
      </font><font face="Arial" size="3" color="#005500"><em><strong>(Chenopodium
            album)</strong></em><br>
        mäldsas, mals, saviein, searohi</font></p>
    <font face="Arial" size="2">
      <p>Enamiku inimeste jaoks on kõik hanemaltsad “ühed maltsad kõik”, vahet
        tehakse neil harva. See pole tavaliselt ka vajalik, sest üldjuhul on
        kõik "maltsad" ainult tüütud umbrohud. Botaanikud jaotavad
        rebasheinaliste sugukonda kuuluvad maltsad paljude perekondade vahel.
        Üks neist on perekond malts, teine soodamalts, kolmas ogamalts, kuid
        omaette perekond on ka hanemalts. Igas nimetatud perekonnas on omakorda
        mitmeid liike. Ka peet, spinat ja tavalised aia ilutaimed rebasheinad
        kuuluvad maltsaliste sugukonda, aga nende eestikeelses nimes ei kajastu
        sõna malts.</p>
      <p>Hanemalts on suur taimeperekond, Eestis levib rohkem kui kümme
        hanemaltsa liiki. Valge hanemalts on neist kahtlemata kõige tavalisem.
        Eriti harilik tundub ta seetõttu, et kasvab just rohke inimmõjuga
        kohtades ja jääb silma. Teised, vähem levinud hanemaltsa liigid kasvavad
        ka looduslikes kasvukohtades ja ei torka seetõttu silma. Ka ei esine nad
        nii massiliselt kui valge hanemalts.</p>
      <p>Hanemaltsu maltsadest eristab väike omapära õite ehituses. Nimelt
        puuduvad hanemaltsadel õite alusel väikesed kandelehekesed, maltsal on
        need olemas. Miks on taime nimes sõna “valge”, saab selgeks kui vaadata
        valget hanemaltsa. Enamasti on kogu taim kaetud heleda hallikasvalkja
        jahutaolise kirmega. Sageli see helgib päikesepaistel mõnevõrra.</p>
      <p>Hanemaltsad on reeglina üheaastased taimed, mis tähendab, et taimede
        juurestik pole kuigi visa ja nii pole raske hanemaltsu põllult välja
        juurida. Sellegipoolest peetakse teda raskesti tõrjutavaks umbrohuks.
        Põhjus on selles, et ühel hanemaltsal võib valmida aastas kuni sada
        tuhat seemet. Seemned idanevad kergesti ja varsti võib ühest rohimata
        taimest aianurgas saada terve "hanemaltsamets". Lisaks võivad hanemaltsa
        seemned kümneid aastaid mullas puhata ja alles siis idaneda. Hanemaltsa
        arvukust aitavad kontrollida taime looduslikud vaenlased, ennekõike
        mitmesugused linnud, näiteks varblased, kes söövad hanemaltsa seemneid.
        Valgel hanemaltsal võivad elada kahjurputukad, näiteks peedikärbes ning
        oatäi, kes kahjustavad ka kõrval kasvavaid põllukultuure.</p>
      <p>Ehkki praegu vaatleme valget hanemaltsa eelkõige kui umbrohtu, on
        inimesed
        temast ka üht-teist kasu saanud. Nii näiteks on ta küllaltki hea
        söödaväärtusega
        ja sobib loomatoiduks, eriti silona koos teiste taimedega. Ka inimesed
        on taime juba sajandeid toiduks kasutanud, söödi nii võsu kui ka
        seemneid. Temast on tehtud ka
        punast värvi naha värvimiseks. Hanemaltsa on kasutatud isegi
        ravimtaimena kõhuvalu
        ja angiini korral.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vhanemalts2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
