<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>punane leeder - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/punleeder.jpg"
            hspace="6" height="200" width="270" vspace="6" border="1" align="right">
        </b><strong>Punane leeder</strong><br>
      </font><font face="Arial" size="3" color="#005300"><em><strong>(Sambucus
            racemosa)</strong></em><br>
        leedripuu, kooljapuu, pliidrepuu, kihvtimarjapuu</font></p>
    <font face="Arial" size="2">
      <p>Punane leeder toodi Eestisse ilutaimena 17. sajandil ja pole seega
        kohalik põõsaliik. Tänapäeval võib teda kohata kõikjal ja üsna sageli -
        punane leeder on Eesti looduses naturaliseerunud. Ta kasvab mahajäetud
        kohtades: varemetes, vanades aedades, ahervaredel, ka metsaservadel ning
        harvem kuuse- või segametsades. Ta levib seal, kus inimene midagi muud
        ei kasvata ja laseb sinna sattunud taimedel vabalt vohada.</p>
    </font>
    <p><font face="Arial" size="2">Laia leviku võlgneb punane leeder lindudele.
        Linnud söövad hoolega leedri marju, mis botaaniliselt on luuviljad.
        Vilju areneb igast õisikust väga palju ja igas marjas on 3-5 luuseemet.
        Seega võib üks põõsas anda tuhandeid järglasi. Linnud söövad mahlaka
        viljaliha, kuid seeme jääb seedimata ja satub koos idanemiseks vajaliku
        väetisehunnikuga uude kasvukohta. </font><font face="Arial" size="2"></font></p>
    <font face="Arial" size="2">
    </font>
    <p><font face="Arial" size="2"><img src="images/punleeder1.jpg" hspace="6" height="200"
          width="270" vspace="6" border="1" align="left"></font></p>
    <font face="Arial" size="2">
      <p>Sageli on arvatud, et punase leedri väikesed marjad on mürgised. See ei
        ole täiesti tõsi. Kergelt mürgised on seemned ning toored luuviljad,
        kuid valmis viljade viljaliha on kasulik ja maitsev. Valminud punase
        leedri viljadest saab zeleed, neid on kasutatud veinitööstuses
        lisandina. Punase leedri vilju ja koort on kasutatud kõhulahtistina,
        õitest on valmistatud higistama ajavat teed. Marju on kasutatud
        majapidamises koguni puhastusvahendina. Igaüks võib proovida: hõõruge
        määrdunud käsi punase leedri marjadega, seejärel loputage veega kõik
        maha. Tulemuseks on pehme nahk ja puhtad käed. Vanarahva tarkusi on
        teisigi: hiired ja rotid pidada vältima aitu, mille läheduses kasvab
        punane leeder.</p>
      <p>Sageli võib punast leedrit kohata ka pargis ilupuuna, sest tal on
        kevadel
        ilusad suured õisikud ja sügisel kaunid marjad, lisaks talub ta
        saastunud linnaõhku. Huvitav on võib-olla veel
        teada, et neil õitel pole üldse lõhna. Leedril on ka palju iluvorme,
        mida on
        kerge paljundada pistoksast.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="leeder2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
