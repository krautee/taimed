<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>punane leeder - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/punleeder.jpg" align="right" border="1" hspace="6" vspace="6" width="270"
height="200"> </b><strong>Punane leeder</strong><br>
</font><font color="#005300" size="3" face="Arial"><em><strong>(Sambucus racemosa)</strong></em><br>
leedripuu, kooljapuu, pliidrepuu, kihvtimarjapuu</font></p>

<font FACE="Arial" SIZE="2">
<p>Punane leeder pole küll Eesti kohalik puuliik, kuid kohata võib teda
sellegipoolest sageli. Ta kasvab kõikides mahajäetud kohtades: varemetes,
puuriidatagustes, prügimägedel, aga ka metsaservadel ning vahel isegi kuusiku
või segametsa all. Kasvab ta sellistes kohtades, kus inimene midagi muud ei
kasvata ja laseb sinna sattunud taimedel vabalt areneda.</p>
<p>Oma laia leviku võlgneb see põõsas aga lindudele. Linnud söövad hoolega
leedripuu marju, mis botaaniliselt on tegelikult luuviljad. Marju areneb igast
õisikust väga palju. Igas marjas on veel 3</font><font FACE="Symbol" SIZE="2">¼</font><font FACE="Arial" SIZE="2">5
seemet. Seega võib üks põõsas anda tuhandeid järglasi. Linnud söövad ära
küll mahlaka viljaliha seemne ümbert, kuid seeme jääb seedimata. Nii
aitavadki linnud punast leedrit levitada.</p>
</font>

<p><font size="2" face="Arial"><img src="images/punleeder1.jpg" align="left" border="1"
hspace="6" width="270" height="200" vspace="6">Pealekauba saab iga seemne
lindudelt veel
idanemiseks vajaliku väetisehunniku. Nii et põõsa meelitusmeetod töötab hästi
ja kasu on mõlemapoolne.</p>

<p>Sageli on arvatud, et punase leedri väikesed marjad on mürgised. See ei
ole täiesti tõsi. Veidi mürgised on seemned, kuid viljaliha on kasulik ja
maitsev. Nii et seemnete söömist tuleb vältida, ka ei maksa tooreid marju
proovida. Valminud punase leedri viljadest saab aga teha zeleed, neid on
kasutatud ka veinitööstuses lisandina. Samuti on marjad tuntud ravimina nagu ka
suurem osa ülejäänud taimest. Vilju ja koort on kasutatud kõhulahtistina, õitest
valmistatud teed aga higileajava vahendina. Marju on kasutatud isegi
majapidamises puhastusvahendina. Igaüks võib seda proovida. Hõõruge määrdunud
käsi punase leedri marjadega. Käed muutuvad puhtaks. Seejärel loputage veega
kõik maha. Tulemuseks on täielikult puhtad pehme nahaga käed. Vanarahva
tarkusi on teisigi teada. Näiteks pidid hiired ja rotid vältima aitu, mille läheduses
kasvab punane leeder.</p>
<p>Sageli võib punast leedrit kohata ka pargis ilupuuna, sest tal on kevadel
ilusad suured õisikud ja sügisel kaunid marjad. Huvitav on võib-olla veel
teada, et neil õitel pole üldse lõhna. Leedril on ka palju iluvorme, mida on
kerge paljundada pistoksast.</p>
<p>Eestis on teinegi selle perekonna sissetoodud liik – must leeder. Tema
valminud marjad on musta värvi ja suuremad, õisik pole aga pööris, vaid kännasjas
õisikus nagu <a href="pihlak.htm" style="color: #005300">pihlakal</a>. Musta leedrit kohtab sagedamini Lääne-Eestis, mujal võib
ta külmadel talvedel kannatada külmakahjustuste käes. Musta leedri toored
valmimata marjad on mürgised.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="leeder2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
