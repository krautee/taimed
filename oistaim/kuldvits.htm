<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kuldvits - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/kuldvits.jpg"
            hspace="6" height="270" width="200" vspace="6" border="1" align="right">
        </b><strong>Harilik kuldvits</strong><br>
      </font><font face="Arial" size="3" color="#005500"><em><strong>(Solidago
            virgaurea)</strong></em><br>
        arnikas, meestepuna, Püha Peetruse kepp, venindhaigerohi, voolme rohi</font></p>
    <p><font face="Arial" size="2">Harilik kuldvits on tavaline metsalagendike,
        teeservade ja niitude asukas. Seega kasvab kuldvits just sellistes
        kohtades, kus
        ta sageli inimese teele ette jääb. Nii ei ole see kaunis tuhandete
        kuldkollaste õitega taim ka vanadele eestlastele märkamatuks jäänud.
        Nende tähelepanekutest
        räägivad väga ilmekalt mitmed huvitavad rahvapärased nimed. Näiteks
        “Püha
        Peetruse kepp”, metsjorjen ja kullakälid. Kuid enamik kuldvitsa nimedest
        viitavad siiski tema raviomadustele. Huvitav on see, et kuldvitsa on
        ühes piirkonnas kutsutud naestepunaks, teisal meestepunaks. Kuna
        naistepuna on hoopis üks teine taim, siis võiks meestepuna sobilikum
        olla.<br>
      </font></p>
    <font face="Arial" size="2">
      <p>&nbsp;Seda, et kuldvitsaga saab mitmeid valusid kõrvaldada, näitavad
        nimetused umbvalurohi, venindhaigerohi ja voolme rohi. Peale tugeva
        valuvastase toime on kuldvitsal ka põletikuvastane vägi. Teena aitab
        kuldvits soole-, neeru- ja kuseteede põletike vastu. Kuldvitsa on
        nimetatud ka arnikaks. Millest selline nimi? Arnika on tuntud ravimtaim,
        kes Eestis looduslikult ei kasva, küll aga harva ilupeenardel, kloostri
        või apteekri aias. Kuldvitsa õisikud on arnika korvõisikute sarnased,
        ainult palju väiksemad.</p>
      <p>Kuldvits on korvõieline, kelle imepisikesed õied on koondunud
        väikesteks korvõisikuteks. Ühe õisiku läbimõõt on kuldvitsal kuni
        poolteist sentimeetrit. Õit meenutab see väike õisik seepärast, et tema
        serval on pikad keelõied, keskel aga lühikesed putkõied. Väikesed
        õisikud on omakorda liitunud kümnete ja sadade kaupa suureks
        liitõisikuks. Nii tulebki ühe taime kohta tuhandeid imepisikesi õisi.
        Kuna iga õis sisaldab rikkalikult nektarit, siis peetaksegi kuldvitsa
        heaks meetaimeks.</p>
      <p>Hariliku kuldvitsa õitest võib saada kollast värvainet, millega
        riiet värvida. Kuldvitsa lehti on rasketel aegadel kasutatud tee
        aseainena.
        Kuldvits sobib isegi lõikelilleks ja hekitaimeks. Kuldvitsa korjates ja
        kasutades on oluline teda mitte segi ajada mürgise ristirohuga, nende
        erinevus seisneb selles, et kuldvitsa alumised lehed on munajad, aga
        ristirohul lõhistunud.</p>
      <p>Iluaianduses on harilikul kuldvitsal aga ka üks
        suurekasvuline sugulane, kellel on palju suuremad liitõisikud, kuid
        veelgi väiksemad
        korvõisikud. See on võõrliik kanada kuldvits: kõrge kollakasroheline
        taim suurte
        kollaste õisikutega, kes kasvab metsistunult vanades taluaedades,
        sagedamini
        aga teeservadel ja jäätmaadel. Kanada kuldvits metsistub kergesti ning
        asub välja tõrjuma kohalikke looduslikke liike.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kuldvits2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
