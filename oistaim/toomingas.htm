<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik toomingas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/tooming.jpg"
            align="right" hspace="6" height="200" width="270" vspace="6" border="1">
        </b><strong>Harilik toomingas</strong><br>
      </font><font face="Arial" size="3" color="#005300"><em><strong>(Prunus
            padus)</strong></em><br>
        tumilgas, tuum, toom, meied</font></p>
    <font face="Arial" size="2">
      <p>Toomingas on kindlasti kõigil silme ees kevadise, valgeid õiekobaraid
        täis
        kauni puu või põõsana. Paljudele meenub ka tugev lõhn, mis on juba
        kaugelt tunda. Sageli
        vaadatakse õiget kartuli mahapaneku aegagi toominga järgi. Toominga
        õitsemise
        põhjal on ilmatargad ka mitmeid ennustusi teinud. Kuid alati ei olegi
        sellise
        ilusa puu imetlemine päris ohutu. Toominga tugev lõhn on uimastava
        toimega
        ning seepärast ei maksa ka tema õitsvaid oksi tuppa tuua. Uimastav on
        see lõhn
        seepärast, et õitest lenduvad ühendid on mürgised, suures koguses võivad
        nad ka peavalu tekitada. Kuid ilus pargipuu on toomingas siiski. Mõnel
        pool võib
        näha ka täidisõielisi või roosade õitega vorme.</p>
      <p>Ta ei ole kasulik ainult ilupuuna, vaid ka ravimtaimena. Toominga
        viljad on
        luuviljad, nagu väikesed ploomid, millel on viljaliha söödav, kuid
        keskel kõva kivi
        puudub. Viljad on hapukad ja muu toime kõrval ka head C-vitamiini
        allikad. Kui
        terved marjad kokku korjata ja ära kuivatada, siis ei pea neilt kive
        välja võtma.
        Nii saame hea teematerjali. Võttes supilusikatäie kuivatatud marju
        klaasi vee
        kohta ja keetes seda segu veel paarkümmend minutit on meil rohi valmis,
        aga
        marjad tuleb enne joomist välja kurnata. Saadud teed juuakse kaks või
        kolm
        korda päevas pool klaasi korraga kõhulahtisuse ja ka paljude teiste
        seedehäirete
        korral. Ka toominga lehtedest ja õitest valmistatud tee on ravim, see
        aitab
        leevendada palavikku.</p>
      <p>Vähem on kasutatud toominga puitu, peamiselt lihtsate põllutööriistade
        valmistamiseks ja puidutöömeistrite töölaual. Toomingavitsad sobisid
        nõuvitsteks, korvivõrudeks ja sidumisväätideks.
        Toominga koort on kasutatud riide kollaseks või pruuniks värvimisel.</p>
      <p>Toomingat ründavad kahjurid võivad levida ka viljapuudele. Seepärast ei
        soovitata toomingaid viljapuuaedade läheduses kasvatada. Üks sagedamini
        kohatav toominga kahjur on võrgendikoi. Ta võib terve puu mähkida oma
        valgetesse niitidesse, nende sees valmivad aga vastsed, kes hakkavad
        sööma
        toominga lehti. Nii võib mõnikord näha suvel üleni valget toomingat, mis
        mõne
        aja pärast on täiesti raagus puu. Kuid toominga elujõud on nii suur, et
        ka kõikide
        lehtede ärasöömine puud ei hävita. Seepärast peavad toomingalehed mõnel
        aastal kaks korda puhkema.</p>
      <p>Lõpuks veidi toominga äratundmisest ajal, mil tal õiekobaraid pole.
        Olgu
        suvi, sügis või talv, alati piisab vaid ühest liigutusest: murda katki
        toominga oks ja nuusutada. Proovige see ükskord ära ja teil ei lähe tema
        vänge
        lõhn kunagi meelest. Ilma oksa lõhkumata tunneb toomingapuu ära valgete
        kriipsukeste järgi noorel võrsel või talvel hele- ja tumepruunides
        toonides
        triibuliste teravate pungade järgi. Kui külgmised leherood toetuvad
        üksteiseke justkui võlvid ning leheserv on teravsaagjas, siis olete
        ilmselt leidnud toominga lehe.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="toomingas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
