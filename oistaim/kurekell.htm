<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kurekellukas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kurekell.jpg" align="right" border="1" hspace="6" vspace="6" width="200"
height="270"></b><strong>Kurekellukas</strong><br>
</font><font color="#005300" size="3" face="Arial"><em><strong>(Campanula rapunculoides)</strong></em><br>
põldkelluke, püssipauk, hundikellad, kraavikelluke, tittemütsid</font></p>

<p><font size="2" face="Arial">Kurekellukas tuleb kellukatest kõige sagedamini
inimese külje alla. Kui te olete näinud maja servas kõrgeid kellukaid, kelle
pikkades kobarates asetsevad kõik õied vaid õisiku ühel küljel, siis
oletegi ilmselt kohanud kurekellukat. Täiesti maja servades, nii maal kui
linnas, nii palkmajade kui uute kivimürakate ääres on selle taime tüüpiline
kasvukoht. Seejuures ei ole valgus ja muld kuigi tähtsad, ehkki ta eelistab
siiski tihedamat savikamat mulda ja vähemalt poolvarjulist, kui mitte päikesepaistelist
kasvukohta. Kuid peale selle, et kurekellukat kohtame majaservades, võime teda
leida ka põllul umbrohuna kasvamas, teeservade ilustajana ja hõredate leht-
ning
segametsade taimena.</p>

<p>Ilus on see taim just oma pikkade ühekülgsete õiekobarate tõttu. Kui
kurekellukas võib kasvada enam kui meetri kõrguseks, siis õisik moodustab
sellest tervelt kolmandiku. Õied on kurekellukal, nagu kellukatel ikka,
kellukakujulised, värvuselt aga lillakas või punakassinised. Vahel võib
majaservades kohata sama välimusega, kuid puhasvalgete õitega kurekellukat.
Kaunite õite pärast kasvatatakse kurekellukat
mõnikord
ka iluaedades. Sagedamini
võib kohata teda muidu lagedalt seisvatel kohtadel, vahel aga hoopis muru sees.
Kurekellukale on iseloomulik see, et ta võib väga palju kohaneda vastavalt
kasvukoha tingimustele. Nii võime me soodsas kasvukohas näha ilusaid suuri
kurekellukaid, selliseid nagu me siin kirjeldame. Kuid kurekellukataimi võime
kohata ka suurlinnade väga saastatud liiklusrohketes piirkondades. Viimastes on
nad lihtsalt kümme korda väiksemad ja näevad väga armetud välja.
Kurekellukal on olemas ka üks vaenlane, kes sageli ründab teda ka päris
puhtas looduses. See on kellukate põisrooste. See on üks seen, kes muudab
taime lehed ilmetuteks.</p>
<p>Huvitav on ka kurekelluka maa-alune elu. Et kõikvõimalikes tingimustes
hakkama saada, siis on see taim endale mulla sisse ehitanud uskumatult suure
tagala. Nimelt on tal moodustunud tihe võrgustik harunevatest maa-alustest võsudest
– risoomidest. Neile kinnituvad omakorda arvukad lisajuured. Kuid mõnekümne
sentimeetri sügavusele tungib veel tugev peajuur, mis on samuti varustatud
rohkete lisajuurtega. Nii saab taim mullast kõik vajaliku kätte. Ja muide, kõigi
nende maa-aluste osade abil saab kurekellukas ka paljuneda. Ja veel enamgi,
neist on isegi inimestele kasu: kurekelluka juuri võib edukalt tarvitada
salatimaterjalina. Salatiks sobivad ka noored lehed. Rohkete risoomiharude ja
juurte tõttu võib aga kurekellukas ka raskestihävitatavaks umbrohuks saada. Küllap
seetõttu teda iluaedades kasvatama ei kiputagi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kurekell2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
