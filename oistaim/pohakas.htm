<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põldohakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/poldohak.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005300">
        <strong>Põldohakas</strong><br>
      </font><font face="Arial" size="3" color="#005300"><em><strong>(Cirsium
            arvense)</strong></em><br>
        uhakas, raudohakas, karuohakad, harilik ohakas</font></p>
    <p><font face="Arial" size="2">Põldohakas on kõige tavalisem ja kõige
        muutlikuma välimusega ohakaliik. Mis siis taime juures muutuda võib?
        Peaaegu kõik:
        lehtede ning kogu taime kuju ja suurus, varre ja lehtede ogalisus ning
        ogade välimus,
        õite värvus ja kogu taime karvasus. Nii võib eriilmelistest
        põldohakataimedest
        terve näituse kokku panna ja siis mõni loodusesõber uurima kutsuda.
        Ilmselt
        jaotaks ta näituse taimed kolme-nelja eri liigi vahel.</font></p>
    <p><font face="Arial" size="2">Põldohaka välimus sõltub
        eelkõige kasvukohast. Ta võib kasvada kehvades tingimustes, kuid
        eelistab
        siiski värsket ja viljakat mulda, et jõuaks kasvatada suure ja tugeva
        varre
        ning arvukalt mahlaseid lehti. Üks kasvukoha nõue on aga põldohakal
        alati
        olemas. See on savinõudlus. Ta armastab nii väga savikat pinnast, et
        sageli võib
        tema järgi ära ütelda, kas muld on antud kohas savikas või mitte.</font></p>
    <font face="Arial" size="2">
      <p>Võrreldes teiste ohakatega on põldohakas üpris vähe torkiv ja küllaltki
        pehmete lehtedega. Ta lehed pole jäigad ja ogad ise on põldohakal üpris
        lühikesed
        ja pehmed. Seejuures on näiteks mererannas kasvavatel taimedel ogasid
        palju
        rohkem, neil on sageli isegi vars ogaliste tiibadega. Põlluumbrohuna
        heal
        mullal kasvavatel taimedel tavaliselt varrel ogasid pole. Selline
        muutlikkus on
        seletatav taime vajadustega. Mererannal on põldohakal raske kasvada. Nii
        peab
        kindlasti iga taim, kes kasvama on suutnud minna, ka oma seemned valmis
        saama. Viljakal põllumullal on aga ohakataimedel lihtne idaneda ja pole
        mingi õnnetus,
        kui mõni taim välja kisutakse või ära süüakse. Niisiis peab mereranna
        põldohakas
        end rohkem kaitsma. Ja nii ta kasvabki hästi ogaliseks, et loomad teda
        süüa
        ei tahaks ja inimene kätte ei võtaks.</p>
      <p>Või seletada sama nähtust - miks kasvavad mererannal ja põllul nii
        erineva väljanägemisega põldohakad - näiteks nii. Mererannal, kus taimel
        on rasked kasvutingimused, jäävad ellu ainult need taimed, kes on väga
        ogalised ja keda rohusööjad kergesti ära ei saa süüa. Põllul, kus heades
        tingimustes idaneb korraga palju seemneid, jõuavavad omakorda seemnete
        moodustamiseni ainult need isendid, kes teevad seemned ruttu-ruttu
        valmis ja ei kuluta aega ja energiat ogalise varre moodustamiseks. Või
        kuidas sina seda seletaksid? Kumb seletus kõlab loogilisemalt? Olgu
        lisatud: mõned botaanikud eristavad rannas kasvava nõeljate ogadega
        taime eraldi põldohaka alamliigiks, eesti keeles on sellele nimigi
        antud, nõelohakas.</p>
      <p>Samas peab ütlema, et ogaline ohakas polegi loomadele kuigi halb söök.
        Eriti hea on ta kevadel. Kevadised noored põldohakataimed on üpris
        pehmete
        ogadega ja ei häiri sööjaid. Sellised taimed on küllaltki toitvad ja
        koduloomadele maitsvad. Veelgi enam, neid soovitatakse süüa ka
        inimestel. Miks
        ka mitte, on need ju mahlakad nagu salatilehed.</p>
      <p>Heal põllumullal võib aga põldohakast saada üks tüütuim umbrohi.
        Õnnetus
        seisneb selles, et lendkarvadega seemned võivad teie põllule rännata
        mitmete
        kilomeetrite kauguselt. Kui nad aga kasvama on läinud, siis edasi
        paljunevad põldohakad
        ka juureharude abil. Kuid juured võivad sel taimel olla enam kui poole
        meetri sügavusel.
        Seega pole neid kuigi lihtne kätte saada. Taime kaitseb ka juurte kerge
        murdumine. Nii püüate ohakataime koos juurega välja tõmmata, kuid juur
        murdub ja osa sellest jääb mulda. Allesjäänud juurejupist kasvab
        ajapikku
        uus taim või isegi mitu.</p>
      <p>Rääkisime põldohakast kui umbrohust ja söödataimest. Jätke nüüd
        väheütlev vars ja lehed kõrvale ja vaadake õitsemise ajal põldohaka
        väikest korvõisikut: tagasihoidlik, aga päris ilus. Ja siis nuusutage
        seda - põldohaka õied lõhnavad imeliselt!</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="pohakas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
