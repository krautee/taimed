<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>lepiklill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/lepiklill.jpg" align="right" border="1" hspace="6" vspace="6" width="270"
height="200"> </b><strong>Lepiklill</strong><br>
</font><font color="#005300" size="3" face="Arial"><em><strong>(Chrysosplenium
alternifolium)</strong></em><br>
lepalill, kärnalill, linnusilm, porililled, piimalill</font></p>

<font FACE="Arial" SIZE="2">
<p>Lepiklill on hästi tuntud Ida-Eestis, kuid päris võõras taim
saarlastele. Niisugune on selle muidu päris sageda metsaelaniku levik: idapool
tavaline, kuid läände minnes arvukus järjest väheneb. Sageli on lepiklill tuttav
lastele kirbuõunapuu nime all. Selline vahva nimi on igati
tabav ja talle sobilik. Lapsesuu märkab ikka õiged asjad ära. Lepiklille
viljad meenutavad tõepoolest õunu, kuid on nii väikesed, et parajad
kirpudele. Tegelikult on tal viljadeks aga kuprad nagu näiteks magunatelgi.</p>
<p>Omapärase välimuse tõttu jääb ta hästi meelde. Esmalt torkab silma
looduses harva kohatav hele kollakasroheline värvus, mis isegi nagu säraks
veidi. Sama värvi ümarad lehed moodustavad ümber õisiku ilusa laia krae. Õisik
ise istub lapiti nende lehtede peal. Neid lehti nimetatakse kõrglehtedeks, sest
nad kinnituvad õieraagudele. Kokkuvõttes võiks öelda, et lepiklill ei olegi mitte
kirbuõunapuu, vaid hoopis kandikule laotud õunakuhi. Kuid lepiklillel on ka pärislehed olemas. Neid asub nii varrel kui juurmise kimbuna. Varrelehed on väiksemad ja lühema rootsuga. Kõikidel
lehtedel on aga metsas küllalt harva kohatav ratasjas kuju. Selline lill sobiks
hästi haljastusse. Praktiliselt saab teda aga kasutada vaid porimülgaste ja
võsastike kaunistamiseks, sest just sellistes kohtades see taim kasvada armastab. Eks tehke ise proovi.</p>
<p>Teadma peab aga seda, et saaki te oma “õunapuudelt” koristada ei või,
sest lepiklille seemned on mürgised. Küll on aga seda tavalist taime muul moel
ära kasutatud, nimelt vanade tarkade poolt arstimisel. Lepiklille mahla on
pandud mitmesugustele nahal olevatele kärnadele, et haavad ilusamini ja
kiiremini paraneksid. Sellest on tulnud ka taime laialt levinud nimi - kärnalill.
Samuti hõõrutakse lepiklille lehtedega nahka vistrike, villikeste, nõgestõve
ja mitmete teiste nahahaiguste korral. Ka võib kogu taime maapealsest mahlakast
osast teha keedist. See on hea ravim köha, palaviku ja palju muugi vastu.</font></p>
<div align="center"><center>

<table border="1" cellspacing="1">
  <tr>
    <td><a href="lepikl2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
