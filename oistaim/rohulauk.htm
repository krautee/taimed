<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>rohulauk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/rohulauk.jpg" width="270" height="200" align="right"
hspace="6" vspace="6" border="1"><font face="Arial" color="#005500"><big><strong>Rohulauk</strong><br>
</big><em><strong>(Allium oleraceum)</strong></em><br>
unilauk, mets look, metssibul, hermet</font></p>

<font FACE="Arial" SIZE="2">
<p>Kõik tunnevad hästi köögivilju sibulat ja küüslauku. Kuid ka meie
looduses elab nende taimede sugulasi. Laukudest on kõige
tavalisem rohulauk. Nagu kõikidel laukudel, on ka rohulaugu kõigil osadel
iseloomulik tugev sibulalõhn ja &quot;küüslaugumaitse&quot;. Üheks tähtsaks
lõhna ja maitset tekitavaks aineks neis taimedes on väävel. Seesama
vedelik, mis teeb laukude perekonna nii hästi äratuntavaks, on ammustest
aegadest olnud kasutusel ka meditsiinis kui baktereid hävitav vahend. Kuid
samuti sisaldab see rikkalikult vitamiin C-d.</p>
<p>Kuidas rohulauku teistest laukudest eristada? Kõigepealt on tal
iseloomulikult kitsad “sibulalehed”, mis ülemises osas on selge nurgelise
vihmaveerenni kujuga. Erinevalt teistest laukudest on rohulaugu õisiku alusel
kaks pikka ja kaua püsivat kandelehte. Rohulaugule on kõige sarnasem Lääne-Eestis
harva kasvav nurmlauk, ent selle õisiku alusel on vaid üks kilejas varakult
varisev kandeleht ning õisikus olevad sigisibulad asuvad väga tihedalt üksteise
kõrval. Raskem on rohulauku segi ajada metslauguga, kellel on lamedad küüslaugulehed
ning taim ise on suurt kasvu ja lilla õisikuga.</p>
<p>Laukude perekonnas on üheks huvitavaks liigiks karulauk. Tal on suured kuni
viie sentimeetri laiused lehed, mida kasutatakse toiduainena. Karulauk on aga küllaltki
haruldane ja kaitsealune taim ning loodusest teda koguda ei tohi. Haruldane on
ta eeskätt seepärast, et tema kasvukohtadeks on salumetsad, kus kasvad
jalakad, saared, pärnad.</p>
<p>Huvitav on ka rohulaugu paljunemine. Tal on selleks tervelt kolm võimalust.
Esiteks paljuneb ta loomulikult seemnetega. Teiseks valmivad tema õisikutes ka
väikesed sibula välimusega moodustised. Neid nimetatakse sigisibulateks.
Kolmandaks tekivad tema maa-aluste sibulate ümber noored tütarsibulad. Tütarsibulad
ja seemned on olemas ka teistel laukudel, sigisibulaid aga kõigil pole.
Rohulaugu juures on aga omapärane see, et mõnikord koosnebki õisik ainult
sigisibulatest, õisi polegi.</p>
</font><div align="center"><center>

<table border="1" cellspacing="1">
  <tr>
    <td><a href="rohulauk2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
