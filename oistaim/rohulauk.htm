<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>rohulauk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/rohulauk.jpg" hspace="6" height="200" width="270"
        vspace="6" border="1" align="right"><font face="Arial" color="#005500"><big><strong>Rohulauk</strong><br>
        </big><em><strong>(Allium oleraceum)</strong></em><br>
        unilauk, mets look, metssibul, hermet</font></p>
    <font face="Arial" size="2">
      <p>Kõik tunnevad hästi köögivilju sibulat ja küüslauku. Ka meie looduses
        elab nende taimede sugulasi, laugu perekonna liike. Laukudest on kõige
        tavalisem rohulauk. Nagu laukudel ikka, nii on ka rohulaugu kõigil
        osadel iseloomulik tugev sibula lõhn ja küüslaugu maitse. Laukudele
        annavad iseloomuliku lõhna ja maitse mitmesugused ained, ennekõike
        väävel. Seesama vedelik, mis teeb laukude perekonna nii hästi
        äratuntavaks, on ammustest aegadest olnud kasutusel meditsiinis kui
        baktereid hävitav vahend. Samuti sisaldavad laugud rikkalikult
        C-vitamiini. Rohulauk võib muutuda umbrohuks.</p>
      <p>Kuidas rohulauku teistest laukudest eristada? Kõigepealt on tal
        iseloomulikud kitsad "sibulalehed", mis ülemises osas on selge nurgelise
        vihmaveerenni kujuga. Erinevalt teistest laukudest on rohulaugu õisiku
        alusel kaks pikka ja kaua püsivat kandelehte. Rohulaugule on kõige
        sarnasem Lääne-Eestis harva kasvav kaitsealune nurmlauk, ent selle
        õisiku alusel on vaid üks kilejas varakult varisev kandeleht ning
        õisikus olevad sigisibulad asuvad väga tihedalt üksteise kõrval. Raskem
        on rohulauku segi ajada metslauguga, kellel on lamedad küüslauku või
        porrut meenutavad lehed ning taim ise on suuremat kasvu ja lilla
        õisikuga.</p>
      <p>Laukude perekonna huvitav liik on karulauk. Karulaugul on suured kuni
        viie sentimeetri laiused lehed, mida kasutatakse toiduks. Karulauk on
        küllalt haruldane ja kaitsealune taim (III kategooria) ning loodusest
        teda koguda ei tohi. Haruldane on karulauk eeskätt seepärast, et tema
        kasvukohtadeks on salumetsad, kus kasvad jalakad, saared ja pärnad -
        selliseid metsi on Eestis vähe.</p>
      <p>Tagasi Eestis kõige levinuma, rohulaugu juurde. Rohulaugul on
        paljunemiseks kolm võimalust. Esiteks, nagu suurem osa taimi, paljuneb
        ka rohulauk seemnetega. Teiseks valmivad rohulaugu õisikutes väikesed
        sibula välimusega moodustised. Neid nimetatakse sigisibulateks.
        Kolmandaks tekivad tema maa-aluste sibulate ümber noored tütarsibulad.
        Tütarsibulad ja seemned on olemas ka teistel laukudel, sigisibulaid
        kõigil pole. Rohulaugul seevastu mõnikord õisik ainult sigisibulatest
        koosnebki ja õisi pole.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="rohulauk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
