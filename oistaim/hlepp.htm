<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>hall lepp - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><b><font size="4" face="Arial"><img src="images/hlepp.jpg" align="right"
border="1" hspace="6" vspace="6" width="270" height="200"></font></b><font color="#005300"
size="4" face="Arial"><strong>Hall lepp</strong><br>
</font><font color="#005300" size="3" face="Arial"><em><strong>(Alnus incana)</strong></em><br>
valge lepp, isalepp, emalepp, pasklepp</font></p>

<p><font size="2" face="Arial">Hallil lepal on nagu meie teiselgi lepal,
sanglepal, kaks nime: hall lepp ja valge lepp, mõlemad viitavad tema
iseloomulikule koore värvusele, mis erinevalt
<a href="slepp.htm"> sanglepa</a>
ehk
musta lepa omast on
helehall. Ülejäänuski erineb ta
sanglepast
suuresti. Kunagi ei näe me halli leppa kasvamas suure metsahiiglasena, jämeda
puuna. Sagedasti moodustab hall lepp aga tihedaid lepavõsasid metsaservades ja
endistel lagendikel.</p>

<p>Ka lehe järgi
on
teda kerge oma suguvennast eristada. Halli lepa leht on terava
tipuga
ning matt, sanglepa lehe tipp oleks nagu ära
hammustatud ning leht on läikiv. Isasõied on urvakujulised, punakaspruunid,
emasõied aga noorelt punaka käbikesena, mis valmides muutub tumepruuniks. Õied
ja hiljem valmivad käbid on aga üpris sarnased, vaid kinnitumine varrele on
palju lühema rootsu abil.</p>
<p>Mulla suhtes ei ole hall lepp kuigi nõudlik, pigem teeb
ta
seda ise pidevalt
veel paremaks. Selleks on tal kaks teed. Kõigepealt elavad tema juurtel
sarnaselt liblikõieliste
juurtega bakterid, kiirikulised, kes seovad õhulämmastikku
ja talletavad seda mullas. Teiseks sisaldavad ka halli lepa lehed rohkesti lämmastikku,
need varisevad maha ja kõdunevad väga kiiresti ning hästi. Lämmastik on aga
kõikidele taimedele kasvuks vajalik.</p>
<p>Halli lepa puit sisaldab rohkesti värv- ja parkaineid, mida näitab see, et
puud langetades või koorides muutub valge lõikepind õige pea punaseks. Rahva
omaaegset mõttemaailma on see lepa “ruske veri” tugevasti mõjutanud. <i>Lepp</i>
on läänemeresoome keeltes olnud vere sünonüümiks ja punase värvuse tähistajaks.
Nii on <i>lepatriinu</i> saanud oma nime värvi järgi, mitte aga sellepärast,
et ta kuidagi eriliselt lepapuud armastaks. Mitmeid linde, kelle sulestikus
leidub silmapaistvat punakat tooni, on nimetatud <i>lepalindudeks</i>
(leevikesed, punarind, siidisaba jne.). Aed-lepalind kannab seda nime ametlikult
tänaseni.</p>
<p>Halli lepa käbidest tehtud tõmmis on heaks vahendiks kõhulahtisuse ja
teiste kõhuhaiguste puhul. Paraja kangusega tee saamiseks tuleb klaasitäie vee
kohta võtta kaks teelusikatäit käbisid ning lasta pool tundi tõmmata. Sisse
võetakse 3-4 korda päevas, supilusikatäis korraga. Kuna arstim on maheda
toimega, võib seda julgesti anda ka väikestele lastele. Lepakäbide tõmmisega
võib põletiku
korral
suud loputada või silmale kompressi teha.</p>
<p>Karjamaade ja kraaviäärte kiiresti kasvava risupuuna on ta rahva seas vähe
hinnatud, millele osutab ka laialt tuntud nimetus <i>pasklepp</i>. Ka mitmed
muud lepaga seotud keelendid on tihti halvustava maiguga: <i>lepalehed</i> tähendavad
raha, mis midagi ei maksa, <i>lepikuliisu</i> on võsas salaja aetud puskar jne.
Kuna hall lepp on noores eas Eesti üks kiiremakasvulisemaid puid, siis on teda
hea kasutada kütteks: taastub kiiresti. Kütteks sobib ta eriti hästi
suitsuahjudele, kus annab lihale või kalale ilusa läike ja hea maitse. Halli
lepa rabe ja kergesti mädanev puit ei kõlba tarbematerjaliks. Puitu on
kasutatud naha parkimisel ja värvimisel.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="hlepp2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
