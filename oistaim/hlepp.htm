<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hall lepp - liigikirjeldus</title>
  </head>
  <body alink="#005300" vlink="#005300" link="#005300" bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/hlepp.jpg"
            align="right" hspace="6" height="200" width="270" vspace="6" border="1"></font></b><font
        face="Arial" size="4" color="#005300"><strong>Hall lepp</strong><br>
      </font><font face="Arial" size="3" color="#005300"><em><strong>(Alnus
            incana)</strong></em><br>
        valge lepp, isalepp, emalepp, pasklepp</font></p>
    <p><font face="Arial" size="2">Hallil lepal on nagu meie teiselgi lepal,
        sanglepal, kaks nime: hall lepp ja valge lepp, mõlemad viitavad tema
        iseloomulikule koore värvusele, mis erinevalt
        <a href="slepp.htm"> sanglepa</a>
        ehk
        musta lepa omast on
        helehall. Ülejäänuski erineb ta
        sanglepast
        suuresti. Kunagi ei näe me halli leppa kasvamas suure metsahiiglasena,
        jämeda
        puuna. Sagedasti moodustab hall lepp aga tihedaid lepavõsasid
        metsaservades ja
        endistel lagendikel.</font></p>
    <font face="Arial" size="2">
      <p>Ka lehe järgi
        on
        teda kerge oma suguvennast eristada. Halli lepa leht on terava
        tipuga
        ning matt, sanglepa lehe tipp oleks nagu ära
        hammustatud ning leht on läikiv. Isasõied on urvakujulised,
        punakaspruunid,
        emasõied aga noorelt punaka käbikesena, mis valmides muutub
        tumepruuniks. Õied
        ja hiljem valmivad käbid on aga üpris sarnased, vaid kinnitumine varrele
        on
        palju lühema rootsu abil.</p>
    </font><font face="Arial" size="2">
      <p>Mulla suhtes ei ole hall lepp kuigi nõudlik, pigem muudab ta mulda ise
        viljakamaks. Selleks on kaks teed. Kõigepealt elavad tema juurtel
        sarnaselt liblikõieliste juurtega bakterid, kiirikulised, kes seovad
        õhulämmastikku ja talletavad seda mullas. Teiseks sisaldavad ka halli
        lepa lehed rohkesti lämmastikku. Maha varisedes kõdunevad need kiiresti
        ning lämmastik vabaneb mulda. Just lämmastik on mullas sageli kõikide
        taimede kasvu piirav toitai</p>
    </font><font face="Arial" size="2">
      <p>Halli lepa puit sisaldab rohkesti värv- ja parkaineid, mida näitab see,
        et
        puud langetades või koorides muutub valge lõikepind õige pea punaseks.
        Rahva
        omaaegset mõttemaailma on see lepa “ruske veri” tugevasti mõjutanud. <i>Lepp</i>
        on läänemeresoome keeltes olnud vere sünonüümiks ja punase värvuse
        tähistajaks.
        Nii on <i>lepatriinu</i> saanud oma nime värvi järgi, mitte aga
        sellepärast,
        et ta kuidagi eriliselt lepapuud armastaks. Mitmeid linde, kelle
        sulestikus
        leidub silmapaistvat punakat tooni, on nimetatud <i>lepalindudeks</i>
        (leevikesed, punarind, siidisaba jne.). Aed-lepalind kannab seda nime
        ametlikult
        tänaseni.</p>
    </font><font face="Arial" size="2">
      <p>Halli lepa käbidest tehtud tõmmis on heaks vahendiks kõhulahtisuse ja
        teiste kõhuhaiguste puhul. Paraja kangusega tee saamiseks tuleb
        klaasitäie vee
        kohta võtta kaks teelusikatäit käbisid ning lasta pool tundi tõmmata.
        Sisse
        võetakse 3-4 korda päevas, supilusikatäis korraga. Kuna arstim on maheda
        toimega, võib seda julgesti anda ka väikestele lastele. Lepakäbide
        tõmmisega
        võib põletiku
        korral
        suud loputada või silmale kompressi teha. Lepavihaga vihtlemine pidavat
        aitama valude puhul.</p>
      <p>Karjamaade ja kraaviäärte kiiresti kasvava risupuuna on ta rahva seas
        vähe
        hinnatud, millele osutab ka laialt tuntud nimetus <i>pasklepp</i>. Ka
        mitmed
        muud lepaga seotud keelendid on tihti halvustava maiguga: <i>lepalehed</i>
        tähendavad
        raha, mis midagi ei maksa, <i>lepikuliisu</i> on võsas salaja aetud
        puskar jne.
        Kuna hall lepp on noores eas Eesti üks kiiremakasvulisemaid puid, siis
        on teda
        hea kasutada kütteks: taastub kiiresti. Kütteks sobib ta eriti hästi
        suitsuahjudele, kus annab lihale või kalale ilusa läike ja hea maitse.
        Halli
        lepa rabe ja kergesti mädanev puit ei kõlba tarbematerjaliks, kuid samas
        on see kõrvalmaitseta ning sellest on voolitud toidunõusid. Puitu on
        kasutatud naha parkimisel ja värvimisel, vineeri tootmiseks.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hlepp2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
