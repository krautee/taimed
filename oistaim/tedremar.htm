<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>tedremaran - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/tedremar.jpg" align="right" border="1" hspace="6" vspace="6" width="200"
height="270"></b> <strong>Tedremaran</strong><br>
</font><font color="#005500" size="3" face="Arial"><em><strong>(Potentilla erecta)</strong></em><br>
tedremadar, tedremadrad, nabahain, rabahein</font></p>

<font FACE="Arial" SIZE="2">
<p>Tedremaran on huvitav taim. Ta võib ühtviisi hästi kasvada, õitseda ja
paljuneda nii happelistes turbasoodes kui neutraalsetel huumusrikastel muldadel
ja ka aluselistel loopealsete muldadel. Nagu juba nimetatud kasvukohtadest
selgub, ei ole tal sooja ega külma ka niiskusest. Tõepoolest leidub teda väga
niiskel pinnasel ja ka päris kuivadel nõmmedel. Kõige rohkem kohtab
tedremaranat aga ikka keskmiste tingimustega valgusküllases metsa- ja võsaservas
või niidul.</p>
<p>Seda taime pole ära tunda kuigi raske. Tal on pikad peenikesed varred, mille
küljes on sõrmjad liitlehed. Lehtede pealmine külg on tavaliselt roheline,
kuid harva ka karvadest hallikas. Kunagi ei ole lehtede alapind paksult
siidikarvane – see on hõbemarana tunnus. Lehtede alumine külg on heleroheline.
Juunist augustini on näha tedremarana õisi. Need on kollased, tavaliselt nelja
kroonlehega. Kõikidel teistel maranatel on viis kroonlehte. Kui aga ikka veel
kahtlete oma määrangus, siis peate taime üles kaevama. Nii ilmub nähtavale
tedremarana risoom, millesse nagu keegi oleks sisse
joonistanud heledal taustal punase tähe. See on tingitud erinevaid aineid sisaldavate
risoomiosade paigutusest.</p>
<p>Mis siis on tema risoomis nii head ja kasulikku? Need on eelkõige park- ja
värvained, mille tõttu on tedremaran hea nii naha parkimiseks, värvimiseks
kui ka haigete ravitsemiseks. Vanasti aitas ta peaaegu kõikide hädade vastu.
Tema peamisi kasutusviise on kaks. Kõigepealt võib tedremaranast teha keedist, tinktuuri või
alkoholleotist. Nendega loputatakse suud ja kuristatakse kurku. Keedist võib
hoida näiteks igemetel ka kauem. Selline ravimine annab edu igemepõletiku, düsenteeria,
angiini, bronhiidi ja enamiku suu- ning kurgu põletike korral. Kuid taimest võib
valmistada ka teed. See aitab hästi kõhulahtisusest vabaneda, aga ka mao ja
soolestiku limaskestade haiguste puhul. Teel on isegi rahustav toime. Teeks
valmistamiseks võetakse klaasi vee kohta teelusikatäis peenestatud risoomi&nbsp;
ja keedetakse veerand tundi.
Juua tuleb jahtunult. Lõpuks võib tedremarana keedist ka välispidiselt
kasutada: haavade loputamiseks ja kompressideks nahahaiguste puhul. Lisaks
nimetatutele on varem püütud temast abi saada veel paljude haiguste puhul, nii
et on ikka hea taim küll.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="tedremar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
