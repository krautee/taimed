<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kassiristik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/kassirist.jpg"
            hspace="6" height="270" width="200" vspace="6" border="1" align="right">
        </font></b><font face="Arial" size="4" color="#005300"><strong>Kassiristik</strong><br>
      </font><font face="Arial" size="3" color="#005300"><em><strong>(Trifolium
            arvense)</strong></em><br>
        põldhärjapea, õnneristikhein, piimaumalad, jänesein</font></p>
    <p><font face="Arial" size="2">Ristikuid tunnevad justkui paljud ja
        seepärast võib kassiristikut nähes mõnigi imeks panna: see pole ju
        ristik! Nii erinev on tema välimus teistest ristikuliikidest.
        Taimemäärajates eristatakse kassiristik teistest alati esimesena.
        Lihtsaks tunnuseks on õied, mis on täiesti hallid ja karvased. Need
        meenutavad kassipoega, on sama õrnad ja pehmed. Ilmselt sellest on
        tulnud ka taime nimi - õisikud on ümarad või veidi piklikud, kassi
        käppade moodi. <br>
      </font></p>
    <font face="Arial" size="2">
      <p>Kassiristiku õisik koosneb kuni sajast pisikesest õiest. Kuna õied on
        täiesti ilma õieraota, siis nimetavad botaanikud neid nuttideks. Paari
        sentimeetri pikkuse nuti moodustavad väga omapärased üksikõied.
        Erinevalt teistest ristikutest on kassiristiku tupplehed kroonlehtedest
        tunduvalt pikemad. Eriti iseloomulik on tupplehtede karvastus.
        Kassiristikul on õietupp tihedalt kaetud pikkade valgete karvadega.
        Tupplehed on omavahel liitunud, aga sügavalt lõhestunud hammasteks.
        Hammaste servadel on harjasjad ja sulgjad karvad. See kõik kokku loobki
        nuti õrna ja pehme ilme. Peale selle on karvadega kaetud ka varred ja
        lehed, nii et on üks karvane taim küll!</p>
      <p>Ei saa ütelda, et kassiristik teistest ristikutest tunduvalt ilusam
        oleks.
        See on maitse asi, ühele meeldivad punased, teisele kollased, kolmandale
        hallid
        või hõbedased ja pehmed õied. Kuid kaunis on kassiristik siiski ja kuna
        ta
        oma välimust ei viljade valmides ega ka kuivatamisel suurt ei muuda,
        siis sobib
        ta isegi kuivkompositsioonide tegemiseks. Tasub proovida. Taime
        kogumisel peaks siiski arvestama, et sügisel korjatud nutid hakkavad
        talvel pudenema, ristik
        peab ju oma seemneid levitama. Seega peaks talviste kaunistuste peale
        mõtlema
        juba varem, näiteks juunikuus, mil kassiristik õitsemist alustab.</p>
      <p>Mingil määral sobib kassiristik haljastusse. Kuivalembese ja
        vähenõudliku taimena saab ta hästi hakkama liivastel, kehva mullaga
        kasvukohtades. Peale selle parandab ta mulla omadusi. Kõigi
        liblikõieliste, teiste seas kassiristiku, juurtel elavad õhulämmastikku
        siduvad mügarbakterid. Lämmastik on taimedele tähtis toitaine, mida õhus
        on väga palju, aga mullas enamasti napib. Kõik liblikõielised seovad
        tänu mügarbakteritele õhus olevat lämmastikku. Sügisel, kui rohttaimede
        maapealsed osad lagunevad, muutub seotud lämmastik ka teistele taimedele
        kättesaadavaks.</p>
      <p>Rahvameditsiinis on kassiristikut kasutatud harva. Mõnel pool on
        kassiristiku abil kaitstud loomi kurja silma eest. Loomadele söögiks ta
        ei sobi, sest varred on kibedamaitselised suure parkainete sisalduse
        tõttu. Vaid leplikud lambad söövad noori kassiristiku võrseid.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kassir2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
