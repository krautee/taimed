<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>aas-karukell - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#006000"><b><big><img

              src="images/aaskaruk.jpg" align="right" hspace="6" height="270" width="200"

              vspace="6" border="1">Aas-karukell<br>
          </big><i>(Pulsatilla pratensis)<br>
          </i></b>karukäpad, karvalilled, kurjaelaja juur, piibutops</font></p>
    <p><font face="Arial" size="2">Aas-karukellale sobivad väga hästi nimed
        karukäpad ja
        karvalilled. Need taimed on tõepoolest üleni karvased, nii varred, lehed
        kui ka õied.
        Eriti pikkade karvadega on aga seemned. Neil on emakast järgi jäänud
        eriline kuni
        kuuesentimeetriline jätke, mis moodustab omapärase pikkade karvadega
        kaetud
        lennuaparaadi. Karukella seemnete levimist tuule abil soodustab seegi,
        et
        viljade valmimisel taime vars
        pikeneb. Kuna ta kasvab kuivadel madala taimestikuga nõmmedel,
        siis ulatuvad tema viljatutid valminult üle teiste taimede ja viljad
        saavad
        rännata
        küllaltki kaugele.</font></p>
    <p><font face="Arial" size="2">Kuid selline karvane taim on kahtlemata
        kaunis ka
        iluaias, kus teda vahetevahel kasvatatakse. Sagedamini näeme siiski
        peenral välismaiseid
        liike või meil looduses harva esinevat palu-karukella. </font><font face="Arial"

        size="2">Aas-karukella
        õied on tavaliselt longus ning juurmised lehed piklikud (sulgjagused),
        palu-karukellal on õied suuremad ja püstised ning juurmised lehed on
        ümarad
        (sõrmjagused). Õied on mõlemal liigil lillakasvioletsed. Kuid nagu
        sageli
        lillakatele ja sinistele õitele omane, muudavad ka karukella õied
        õitsemise
        jooksul oma värvi. Nad lähevad
        need
        hiljem hallikassiniseks. Karukellad kuuluvad
        tulikaliste sugukonda. Ja nagu enamikele tulikalistele omane, on ilusad
        õiekattelehed
        tegelikult tupplehed, mitte kroonlehed nagu paljudel teistel taimedel.</font></p>
    <p><font face="Arial" size="2">Maapinnalt algaval varrel on lehemännas, mis
        koosneb kitsastest jagunenud
        lehekestest. Ka pärislehed on tal olemas, kuid need
        ilmuvad sageli alles õitsemise ajal või veidi hiljem. Juurmised lehed
        algavad
        otse maapinnalt (juurekaelalt). Kuna nad hiljem ilmuvad, siis püsivad
        nad kauem
        rohelistena.</font></p>
    <font face="Arial" size="2">
      <p>Karukellad on lillepeenral ilusad veel septembriski. Oma kauni välimuse
        tõttu
        on
        nad ka hinnatud vaasililled, mida loodusest
        sageli otsimas käiakse. See ohustab
        aga nende taimede säilimist.
        Eriti ohtlik on taime ülestõmbamine koos risoomi
        ja juurtega. Viimasel juhul võib taim
        sellest kohast hävida. Eestis, nagu paljudes teisteski
        Euroopa riikides on karukellad looduskaitse all.</p>
      <p>Aias karukelladega töötades peab siiski teadma, et see laialt
        ravimtaimena kasutatav taim on küllaltki mürgine. Ta sisaldab enamjaolt
        samu mürke,
        mis tulikad ja ülased, kuid on nendest veel mürgisem. Mahl võib nahale
        sattudes põhjustada raskeid põletusi ja ville, taime söömine võib aga
        olla eluohtlik.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"

          bordercolor="#C0C0C0" border="1">
          <tbody>
            <tr>
              <td><a href="aaskaruk2.htm" target="_self"><img src="images/Info1.jpg"

                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
