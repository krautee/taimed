<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>härjasilm - liigikirjeldus</title>
</head>

<body link="#006000" vlink="#006000" alink="#006000" background="images/1HTtaust.gif" bgcolor="#FFFFFF">

<p align="center"><img src="images/harjasilm.jpg" hspace="6" vspace="6" align="right"
border="1" width="270" height="200"><font color="#005500" size="4" face="Arial"><strong>Härjasilm</strong><br>
</font><font color="#005500" size="3" face="Arial"><em><strong>(Leucanthemum vulgare)</strong></em><br>
einalilled, kanaperse, tibutuss, kas-armastad-mind, õnnelill, jaanikakar, ätses</font></p>

<p><font size="2" face="Arial">Härjasilma võib pidada meie aasade ja nurmede
üheks olulisemaks kaunistajaks. Seda kohe mitmel põhjusel. Esiteks on ta väga
sage, kasvab peaaegu kõikidel rohumaadel, sageli massiliselt ja mõjub seega
eriti kütkestavalt. Teiseks on ta väga kaunis. Kollase keskosaga ja valgete
keelõitega korvõisik on ju ilus. Härjasilma õisik
on
muidu sarnasest valge
karikakra õisikust peaaegu kaks korda suurem. Ja kolmandaks õitseb see kaunis
lill väga kaua, lausa juuni algusest septembri lõpuni. Vahel võib kesapõllult
veel isegi oktoobris kauneid härjasilmi korjata.</p>

<p>Selle taime ilu on inimesi niivõrd kütkestanud, et talle on mitmeid üleloomulikke
jõude omistatud. Kes ei teaks siis, et härjasilma
&quot;õiega&quot;, milleks peetakse
sageli ekslikult ka <a href="vkarikakar.htm">valge karikakra</a> 
&quot;õit&quot;, saab teada, kas ihaldatu armastab sind või
ei. Tuleb võtta lihtsalt härjasilma korvõisik ja hakata tema küljest keelõisi
(mitte kroonlehti õie küljest, nagu tavaliselt arvatakse) ära katkuma. Mida
samal ajal öeldakse, see on maitse asi. Väga levinud on näiteks lihtsalt
“armastab – ei armasta”. Kuid teada on ka selline variant, kus on neli võimalust:
“armastab – ei armasta – salaja – mitte sugugi”. Kui viimane valge
keelõis langes ütluse “mitte sugugi” ajal, siis võivat ennustaja julgesti
uut kallimat otsima hakata. Sellistest õnnemängudest on pärit ka selle taime
ilusad nimed “õnnelill” ja “kas-armastad-mind”.</p>
<p>Kuid kollased putkõied koos õisiku serval olevate keelõitega meenutavad
paljudele ka midagi hoopis koledamat,
näiteks
kana taguotsa. Sellised nimed on Eestis väga
levinud ja need olla tekkinud sarnasusest kana taguotsaga, kui sel tuul kõik
suled laiali on ajanud. Nimetus härjasilm on seevastu ilus ja kombekas. Härjasilmaks
kutsutakse seda lille üpris paljudes Euroopa keeltes.</p>
<p>Kuid egas härjasilm alati aasale kasvama ei pea jääma. Nii on ta väga
ilus ka koduses iluaias kasvades. Siiski kasvatatakse aedades sagedamini
harilikule härjasilmale lähedast liiki suureõielist härjasilma, mille õisikud
on läbimõõduga
kuni 10 cm. Samuti on imekenad härjasilmakimbud koos
viljapeadega. Niisiis on see üks väga ilus lill, kuid mitte ainult. Temast
saab ka abi koledate loomade peletamisel. Pikka aega on ta rahvameditsiinis
tuntud kui ravimtaime solkmete väljaajamiseks. Härjasilmast saab ka kollast värvainet
riiete värvimiseks.</p>
</font>
<div align="center"><center>

<table border="1" cellspacing="1">
  <tr>
    <td><a href="harjasilm2.htm"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
