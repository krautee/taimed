<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>härjasilm - liigikirjeldus</title>
  </head>
  <body alink="#006000" vlink="#006000" link="#006000" bgcolor="#FFFFFF" background="images/1HTtaust.gif">
    <p align="center"><img src="images/harjasilm.jpg" align="right" hspace="6" height="200"
        width="270" vspace="6" border="1"><font face="Arial" size="4" color="#005500"><strong>Harilik
          härjasilm</strong><br>
      </font><font face="Arial" size="3" color="#005500"><em><strong>(Leucanthemum
            vulgare)</strong></em><br>
        einalilled, kanaperse, tibutuss, kas-armastad-mind, õnnelill,
        jaanikakar, ätses</font></p>
    <p><font face="Arial" size="2">Härjasilma võib pidada meie aasade ja nurmede
        üheks olulisemaks kaunistajaks. Seda kohe mitmel põhjusel. Esiteks on ta
        väga
        sage, kasvab peaaegu kõikidel rohumaadel, sageli massiliselt. Teiseks on
        ta kauni õiega - õisikuga õigupoolest, sest härjasilm kuulub
        korvõieliste sugukonda, kelle ühe õie taoline õisik koosneb paljudest
        väikestest õitest. Härjasilma korvõisikus on servadel pikad valged
        keelõied ja keskosas kollased putkõied. Härjasilma õisik on suur ja
        silmapaistev. Kolmandaks õitseb härjasilm väga kaua, lausa juuni
        algusest septembri lõpuni. Vahel võib kesapõllult ka oktoobris
        härjasilmi korjata.<br>
      </font></p>
    <font face="Arial" size="2">
      <p>Härjasilma õisikutele on omistatud üleloomulikke jõude. Kes ei teaks,
        et härjasilma "õiega" (mida peetakse sageli ekslikult valge karikakra
        “õieks”) saab teada, kas ihaldatu armastab sind või ei. Tuleb võtta
        härjasilma korvõisik ja hakata keelõisi (mida peetakse sageli ekslikult
        kroonõiteks) ära katkuma. Mida samal ajal öeldakse, on maitse asi. Väga
        levinud on lihtsalt “armastab – ei armasta”. Kuid teada on ka selline
        variant, kus on neli võimalust: “armastab – ei armasta – salaja – mitte
        sugugi”. Kui viimane valge keelõis langeb ütluse “mitte sugugi” ajal,
        siis võivat ennustaja julgesti uut kallimat otsima hakata. Sellistest
        õnnemängudest on pärit ka härjasilma rahvapärased nimed õnnelill ja
        kas-armastad-mind.</p>
      <p>Kuid kollased putkõied koos õisiku serval olevate keelõitega meenutavad
        paljudele ka midagi hoopis koledamat,
        näiteks
        kana taguotsa. Sellised nimed on Eestis väga
        levinud ja need olla tekkinud sarnasusest kana taguotsaga, kui sel tuul
        kõik
        suled laiali on ajanud. Nimetus härjasilm on seevastu ilus ja kombekas.
        Härjasilmaks
        kutsutakse seda lille üpris paljudes Euroopa keeltes.</p>
      <p>Kuid egas härjasilm alati aasale kasvama ei pea jääma. Nii on ta väga
        ilus ka koduses iluaias kasvades. Siiski kasvatatakse aedades sagedamini
        harilikule härjasilmale lähedast liiki suureõielist härjasilma, mille
        õisikud
        on läbimõõduga
        kuni 10 cm. Samuti on imekenad härjasilmakimbud koos
        viljapeadega. Niisiis on see üks väga ilus lill, kuid mitte ainult.
        Temast
        saab ka abi koledate loomade peletamisel. Pikka aega on ta
        rahvameditsiinis
        tuntud kui ravimtaime solkmete väljaajamiseks. Härjasilmast saab ka
        kollast värvainet
        riiete värvimiseks.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="harjasilm2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
