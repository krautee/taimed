<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>pajuvaak - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/pajuvaak.jpg"
              hspace="6" height="200" width="270" vspace="6" border="1" align="right"></b><strong>Pajuvaak</strong><br>
        </big><em><strong>(Inula salicina)</strong></em><br>
        arnikad, ingverid, pajuheinad, alant, vägihein</font></p>
    <font face="Arial" size="2">
      <p>Pajuvaak on suurte õisikutega niidutaim. Kuid ta kasvab ka
        metsaservadel ja võsastikes, tihti võib teda kohata rannikul.
        Õigupoolest võib pajuvaaki kohata vägagi erinevates kooslustes, aga väga
        märgi kohti ta ei armasta. Pajuvaak on nime saanud lehtede kuju järgi.
        Need on sarnased pajude sageli kitsastele teravatipulistele lehtedele.
        Pajuvaagi silmatorkavate <font face="Arial" size="2">(lehepinnast
          erinevat värvi) </font>roodudega lehed on sageli iseloomulikult
        kaardunud. </p>
      <p>Õisikud on kõigil vaakidel enam-vähem ühesugused: serval pikad keelõied
        ja keskel lühikesed putkõied - vaagid kuuluvad korvõieliste hulka, kelle
        paljudest väikestest õitest koosnevad õisikud meenutavad ühte suurt õit.
        Vaakide kõik õied on kuldkollased ja seega kogu õisik ühte värvi nagu
        näiteks kollasel karikakral. Kuna pajuvaagi korvõisikud meenutavad väga
        mägiarnika omasid, siis kutsutakse teda rahvasuus ka arnikaks. Kuna
        arnika on Lõuna-Euroopast pärit tuntud ravimtaim, siis on samadel
        eesmärkidel, paraku väikese eduga, püütud kasutada ka pajuvaaki. Praegu
        teda meditsiinis ei kasutata.</p>
      <p>Rääkisime vaakidest, järelikult kuulub perekonda rohkem liike kui üks.
        Eestis kasvavad looduslikult kaks liiki: pajuvaak ja oluliselt
        haruldasem inglise vaak. Kaugelt vaadates polegi neil lihtne vahet teha.
        Inglise vaak on üleni pehmete siidjate karvadega kaetud ja lehed on
        pehmemad, pajuvaak on enamasti paljas või ainult väheste karvadega ja
        lehed on jäigemad. Inglise vaak on Eestis vähem levinud ning kasvab
        peamiselt Peipsi ja Võrtsjärve rannikul. Pajuvaak on kõikjal tavaline.</p>
      <p>Hoopis suurekasvulisemaid vaake kasvatatakse aedades. Neist kõige
        tavalisem on ka ravimtaimena tuntud aedvaak. Miks esmapilgul vägagi
        erineva väljanägemisega pajuvaak ja aedvaak ühte perekonda kuuluvad?
        Uurige õisikuid! Ennekõike üldkatise lehti, mis on korvõieliste
        määramisel olulised. Veendute, et need on kõikidel vaakidel vägagi
        sarnased. </p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="pajuvaak2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
