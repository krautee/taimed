<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <title>palu-härghein - täiendav info</title>
  </head>
  <body bgcolor="#FFFFFF" background="images/1HTtaust.gif">
    <div align="center">
      <center>
        <table width="98%" cellspacing="0" cellpadding="3" border="1">
          <tbody>
            <tr>
              <td>
                <b><font face="Arial" size="2" color="#006000">Eestikeelne nimi</font></b></td>
              <td width="80%">
                <font face="Arial" size="2">palu-härghein</font></td>
              <td rowspan="4">
                <img src="images/paluhargh2.jpg" border="1"></td>
            </tr>
            <tr>
              <td>
                <b><font face="Arial" size="2" color="#006000">Ladinakeelne nimi</font></b></td>
              <td width="80%">
                <font face="Arial" size="2"><i>Melampyrum pratense</i> L.</font></td>
            </tr>
            <tr>
              <td>
                <b><font face="Arial" size="2" color="#006000">Rahvapärased
                    nimed</font></b></td>
              <td width="80%">
                <font face="Arial" size="2">vainu-jaanihein, karukaerad,
                  varbalill, võihein</font></td>
            </tr>
            <tr>
              <td>
                <b><font face="Arial" size="2" color="#006000">Süstemaatiline
                    kuuluvus</font></b></td>
              <td width="80%">
                <font face="Arial" size="2">Kuulub sugukonda mailaselised,
                  perekonda härghein.<font></font></font></td>
            </tr>
            <tr>
              <td>
                <b><font face="Arial" size="2" color="#006000">Eluvorm</font></b></td>
              <td colspan="2" width="80%">
                <font face="Arial" size="2">Üheaastane ühekojaline rohttaim,
                  poolparasiit. Kõrgus 10</font><font face="Symbol" size="2">-</font><font
                  face="Arial" size="2">40 (55) cm.</font></td>
            </tr>
            <tr>
              <td>
                <b><font face="Arial" size="2" color="#006000">Õis</font></b></td>
              <td colspan="2" width="80%">
                <font face="Arial" size="2">Mõlemasugulised kaheli õiekattega
                  õied. Nii tupp kui kroon liitlehised. Tupp kuni 7 mm pikk,
                  naaskeljate üleskäänatud tipmetega, peaaegu paljas. Kroon
                  tupest tunduvalt pikem, pikkusega kuni 2 cm, kahvatukollane
                  kuni valge, vahel veidi
                  pruunikas.
                  Putk on krooni huultest heledam. Õied asuvad lühikestel
                  karvadeta raagudel 1-</font><font face="Symbol" size="2"></font><font
                  face="Arial" size="2">13 cm pikkuses hõredas enam-vähem
                  ühekülgses kobaras. Õisikus on rohkesti kõrglehti, mis kujult
                  sarnanevad pärislehtedega (enamasti on neil siiski mõni
                  hammas).
                  Nad
                  on
                  kuni 7,5 cm pikad ja 1,2 cm laiad. Õitseb juunist augustini
                  (septembrini).</font></td>
            </tr>
            <tr>
              <td>
                <b><font face="Arial" size="2" color="#006000">Vili</font></b></td>
              <td colspan="2" width="80%">
                <font face="Arial" size="2">Munajas kuni 1 cm pikkune viltu
                  teritunud kupar karvadeta avanemispraoga. Seemned siledad.</font></td>
            </tr>
            <tr>
              <td>
                <b><font face="Arial" size="2" color="#006000">Leht</font></b></td>
              <td colspan="2" width="80%">
                <font face="Arial" size="2">Munajas- või kitsassüstjad, pikalt
                  teritunud ja rootsuks ahenevad terveservalised lihtlehed.
                  Vahel on need ka rootsutud või alusel hõredalt hambulised.
                  Lehe serval on lühikesed karedad ripsmed. Nii lehe ala- kui
                  ülakülg on kaetud väheste karvadega või on paljas.
                  Lehe
                  pikkus
                  on
                  4</font><font face="Symbol" size="2">-</font><font face="Arial"
                  size="2">9 cm ja laius 0,3-</font><font face="Symbol" size="2"></font><font
                  face="Arial" size="2">1,2 cm. Värvuselt
                  on
                  nad
                  tumerohelised, sageli punaka varjundiga. Asetsevad varrel
                  vahelduvalt.</font></td>
            </tr>
            <tr>
              <td>
                <b><font face="Arial" size="2" color="#006000">Vars</font></b></td>
              <td colspan="2" width="80%">
                <font face="Arial" size="2">Vars
                  püstine, väheharunenud või vahel lihtne, paljas või ülaosas
                  väheste karvadega.</font></td>
            </tr>
            <tr>
              <td>
                <b><font face="Arial" size="2" color="#006000">Maa-alune osa</font></b></td>
              <td colspan="2" width="80%">
                <font face="Arial" size="2">Juurestik vähearenenud, juurtel on
                  haustorid, mille abil taim kinnitub peamiselt puude, põõsaste
                  ja kääbuspõõsaste juurtele.</font></td>
            </tr>
            <tr>
              <td>
                <b><font face="Arial" size="2" color="#006000">Paljunemine</font></b></td>
              <td colspan="2" width="80%">
                <font face="Arial" size="2">Paljuneb seemnetega.</font></td>
            </tr>
            <tr>
              <td>
                <b><font face="Arial" size="2" color="#006000">Levik ja ohtrus</font></b></td>
              <td colspan="2" width="80%">
                <font face="Arial" size="2">Levinud peaaegu kogu Euroopas, ka
                  arktilisetes osades, harvem esineb Siberis. Eestis sage.</font></td>
            </tr>
            <tr>
              <td>
                <b><font face="Arial" size="2" color="#006000">Kasvukoht</font></b></td>
              <td colspan="2" width="80%">
                <font face="Arial" size="2">Peamiselt kuivemates küllaltki
                  valgusrikastes nõmme-, palu- ja loometsades, puisniitudel,
                  kuid ka rabastuvates kohtades. Mullaviljakuse suhtes
                  vähenõudlik.</font></td>
            </tr>
            <tr>
              <td>
                <b><font face="Arial" size="2" color="#006000">Koht ökosüsteemis</font></b></td>
              <td colspan="2" width="80%">
                <font face="Arial" size="2">Taim on poolparasiit, edukaks
                  kasvamiseks kinnitub puude, põõsaste või kääbuspõõsaste
                  juurtele, ammutab neist toitaineid. Seemned on toiduks
                  mõningatele lindudele, näiteks tetredele ja metsistele. Lehti
                  söövad mõned taimtoidulised loomad (näiteks ka metsised). Õisi
                  tolmeldavad putukad.</font></td>
            </tr>
            <tr>
              <td>
                <b><font face="Arial" size="2" color="#006000">Kaitse</font></b></td>
              <td colspan="2" width="80%">
                <font face="Arial" size="2">Ei kuulu kaitstavate taimede
                  nimekirja.</font></td>
            </tr>
            <tr>
              <td>
                <b><font face="Arial" size="2" color="#006000">Kasutamine</font></b></td>
              <td colspan="2" width="80%">
                <font face="Arial" size="2">Taim on pisut mürgine.
                  Mürgistusnähtudeks on kõhulahtisus, peavalu ja peapööritus.
                  Kariloomad küll söövad teda, kuid söödaväärtus on
                  madal. Kasutatud ka haudunud varbavahede ravimisel.</font></td>
            </tr>
            <tr>
              <td><b style="font-weight:normal;" id="docs-internal-guid-8a1cb262-7fff-2d03-b72a-2eff448c3c34"><span
style="font-size:10pt;font-family:Arial;color:#006000;background-color:transparent;font-weight:700;font-style:normal;font-variant:normal;text-decoration:none;vertical-align:baseline;white-space:pre;white-space:pre-wrap;">Sarnased taimed</span></b></td>
              <td rowspan="1" colspan="2"><font face="Arial" size="2">Härgheintest
                  meenutab palu-härghein kõige enam mets-härgheina. Kui
                  mets-härgheinal on kuldkollased, siis palu-härgheinal
                  kahvatukollased õied. Ole tähelepanelik perekonna määramisel!
                  Sarnaselt härgheintega on väiksed poolparasiitsed taimed ka
                  perekondades robirohi, silmarohi ja kamaras. Kõik need on
                  omanäolised perekonnad, aga kui tuua välja ainult üks
                  erinevus: härgheinade varrelehed on sileda servaga, teistel
                  nimetatutel on täkiline või hambune lehe serv.<br>
                </font></td>
            </tr>
          </tbody>
        </table>
      </center>
    </div>
    <p align="center">&nbsp;</p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="paluhh.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
