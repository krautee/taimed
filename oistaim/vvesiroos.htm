<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>väike vesiroos - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/vaikevesir.jpg" align="right" hspace="6"
        height="201" width="270" vspace="6" border="1"><font face="Arial,Arial"
        size="4" color="#005500"><strong>Väike
          vesiroos</strong><br>
      </font><font face="Arial,Arial" size="3" color="#005500"><em><strong>(Nymphaea
            candida)</strong></em><br>
        jõeain, jõekobraleht, järvekanad, järvekupp, lõmmeleht</font></p>
    <font face="Arial" size="2">
      <p>Väike vesiroos on Eestis tavaline kaunis veetaim, sagedam või sama sage
        kui valge vesiroos. Tavaliselt neil kahel liigil vahet ei tehta ja
        mõlemat kutsutakse lihtsalt vesiroosideks. Vesiroosid kasvavad peamiselt
        seisva veega veekogudes, vahel ka aeglase vooluga jõesoppides. Neid
        iseloomustavad suured veepinnal ujuvad lehed ja kaunid valged õied.</p>
      <p>Väiksel ja valgel vesiroosil pole vahet teha kuigi kerge isegi
        botaanikutel.
        Õied ja lehed on väiksel vesiroosil ainult veidi valge vesiroosi omadest
        väiksemad.
        Tema vili, kupar, on mõnevõrra lapikum ja kitsama emakasuudmeplaadiga.
        Õitsemise
        ajal on neid liike veidi lihtsam määrata. Väikse vesiroosi emakasuue on
        tumekollakas, valge vesiroosil hele. Heaks tunnuseks on tolmukaniidid.
        Valge
        vesiroosi tolmukad on pika peene niidi otsas, nii nagu enamike taimede
        omad.
        Kuid väikse vesiroosi tolmukaniidid on huvitavalt paksenenud. Nad on
        kuni kolm
        korda tolmukatest jämedamad. Vesiroosid annavad hübriide, mis muudab
        määramise veelgi raskemaks. Leidub ka dekoratiivseid kultuursorte.</p>
      <p>Vesiroos on ujulehtedega taim, selliseid pole Eestis just palju. Kuid
        ta
        kinnitub siiski veekogu põhja. Veekogu põhjas on tal mitme sentimeetri
        jämedune
        risoom, millest lähtuvad suured juurtekimbud. Selle risoomi tükkidega
        võib
        vesiroos ka paljuneda. Samuti saab risoomi tükiga tuua vesiroosi kasvama
        ilutiiki või -basseini. Selleks tuleb risoomitükk järvepõhjast kätte
        saada,
        talle raskus külge siduda ja teise veekogu põhja lasta. Siiski alati
        selline
        paljundamine ei õnnestu. Nii võib isegi kümnest risoomist ainult üks
        taim
        kasvama hakata. Kuid kui vesiroos on juba uue kasvukoha omaks võtnus,
        siis püsib ta
        selles küllaltki kindlalt. Kasvavaid vesiroose kahjustada ei tohi, sest
        mõlemad liigid kuuluvad looduskaitse alla (III kaitsekategooriasse).</p>
      <p>Teadma peab ka seda, et vesiroos on värskelt mürgine taim. Magusast
        maitsest hoolimata ei tohiks kaldale uhutud risoomitükki kohe süüa.
        Kuivatatult vesiroosi mürgisus kaob ja siis võivad inimesed risoome
        toiduks tarvitada. Mitmel pool maailmas tehaksegi neist jahu leiva
        valmistamiseks, süüakse ka keedetult ja praetult.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vvesiroos2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
