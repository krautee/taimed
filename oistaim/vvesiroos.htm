<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>väike vesiroos - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/vaikevesir.jpg" hspace="6" vspace="6" align="right"
border="1" width="270" height="201"><font color="#005500" size="4" face="Arial,Arial"><strong>Väike
vesiroos</strong><br>
</font><font color="#005500" size="3" face="Arial,Arial"><em><strong>(Nymphaea candida)</strong></em><br>
jõeain, jõekobraleht, järvekanad, järvekupp, lõmmeleht</font></p>

<font FACE="Arial" SIZE="2">
<p>Väike vesiroos on meil tavaline kaunis veetaim, sagedasem kui valge
vesiroos. Tavaliselt neil kahel liigil vahet ei tehta ja neid mõlemat
kutsutakse lihtsalt vesiroosideks. Vesiroosid kasvavad peamiselt seisva veega
veekogudes, aga vahel ka aeglase vooluga jõesoppides. Neid iseloomustavad
lapikud suured veepinnal ujuvad lehed ja kaunid valged õied.</p>
<p>Väiksel ja valgel vesiroosil pole vahet teha kuigi kerge isegi botaanikutel.
Õied ja lehed on väiksel vesiroosil ainult veidi valge vesiroosi omadest väiksemad.
Tema vili, kupar, on mõnevõrra lapikum ja kitsama emakasuudmeplaadiga. Õitsemise
ajal on neid liike veidi lihtsam määrata. Väikse vesiroosi emakasuue on
tumekollakas, valge vesiroosil hele. Heaks tunnuseks on tolmukaniidid. Valge
vesiroosi tolmukad on pika peene niidi otsas, nii nagu enamike taimede omad.
Kuid väikse vesiroosi tolmukaniidid on huvitavalt paksenenud. Nad on kuni kolm
korda tolmukatest jämedamad.</p>
<p>Vesiroos on ujulehtedega taim, selliseid pole Eestis just palju. Kuid ta
kinnitub siiski veekogu põhja. Veekogu põhjas on tal mitme sentimeetri jämedune
risoom, millest lähtuvad suured juurtekimbud. Selle risoomi tükkidega võib
vesiroos ka paljuneda. Samuti saab risoomi tükiga tuua vesiroosi kasvama ilutiiki või -basseini. Selleks tuleb risoomitükk järvepõhjast kätte saada,
talle raskus külge siduda ja teise veekogu põhja lasta. Siiski alati selline
paljundamine ei õnnestu. Nii võib isegi kümnest risoomist ainult üks taim
kasvama hakata. Kuid kui vesiroos on juba uue kasvukoha omaks võtnus, siis püsib ta
selles küllaltki kindlalt.</p>
<p>Teadma peab ka seda, et vesiroos on värskelt mürgine taim. Kui lapsed söövad
pahaaimamatult kevadel järvekaldale uhutud risoomitükke, siis võivad nad
raskemal juhul isegi surra. Väiksed lapsed kipuvad mõnikord neid risoomitükikesi
närima seepärast, et need on magusa maitsega. Kuivatatult vesiroosi mürgisus
aga kaob ja siis võivad inimesed neid julgelt toiduks tarbida. Mitmel pool
maailmas tehaksegi neist jahu leiva valmistamiseks või süüakse neid keedetult
ja praetult.</p>
</font>
<div align="center"><center>

<table border="1" cellspacing="1">
  <tr>
    <td><a href="vvesiroos2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
