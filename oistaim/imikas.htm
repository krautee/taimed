<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>imikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial,Arial"><b><img
src="images/imikas.jpg" hspace="6" vspace="6" align="right" border="1" width="200"
height="270"></b><strong>Imikas</strong><br>
</font><font color="#005300" size="3" face="Arial,Arial"><em><strong>(Anchusa officinalis)</strong></em><br>
härjakeel, karu-ohtjad, villirohi, mesilill</font></p>

<p><font FACE="Arial" SIZE="2">Kindlasti olete tähele pannud seda teeservadel
ja harimata jäänud maadel, vahel prügipaikadel ja mõne loodusliku niidu
serval kasvavat kaunite õitega taime. Imikas õitseb suve kõige kuumemal ajal.
Imika sametiste
kroonlehtedega
õied
on
värvuselt tumesinised. Õiekroon on
pealt vaadates sentimeetrisuuruse ratta kujuline, kuid ratta taga on veel
peenike torujas putk. Selle
toru sees on peidus kõik imika õie tähtsamad
osad: seemnealged ja tolmukad. Õiekroon on ainult putukate ligimeelitamiseks.
Tolmeldajad ei jää ka ilma väärilisest tasust. Lisaks tolmukatele ja emakale
on krooni putkes peidus
rikkalik nektarisaak. Just see viimane on andnud ka
imikale tema nii omapärase nime. Võite nuputada, kuidas, kuid vastus polegi väga
keeruline. Nimi tuleb sõnast imema, sest lapsed on mitmel pool imika õiekrooni
putkest välja tõmmanud ja imenud selle alumises osas olevat magusat mesimahla.
Muide rahvapärase nimena kohtame me imikat veel paljude lillede
juures. Enamasti on see ikka tulnud samast: lapsed saavad õit imedes suu
magusaks.</p>

<p>Inimene on kasulikuks pidanud imika kõiki osi. Noortest lehtedest on näiteks
valmistatud veidi hapukat salatit, nagu näiteks spinatist. Kes aga teab, kui
hea see salat oli, sest imika lehed on ju üleni karedate karvadega kaetud.
Juurtest võib saada mitmeti kasutatavat punast värvainet. Viimane lahustub
õlides ja temaga on toonitud eelkõige erinevaid salve ja ka vedelikke. Värvi
saamiseks võib kasutada ka imika õisi. Õitest tuleb kollane, mitte punane värvaine.
Siiski peab hoiatama imika kasutajaid, et taim on pisut mürgine ja võib mõnikord
põhjustada ebameeldivusi.</p>
<p>Imikas on tuntud ka ravimtaimena. Vanarahvalt pärineb tarkus, et värskelt
katki hõõrutud imikas annab head abi villide peale panduna. Pehmendava
kompressina ja mõnede kõhuhädade vastu on teda kasutatud mitmetes kohtades.
Kuid ladinakeelne nimi “<i>officinalis</i>” viitab taime kasutamisele ka
apteekides. Seejuures peab mainima imika tähtsust ravimitööstuses. Tema
juurtest ja vartest võib saada vees hästi lahustuva valge pulbri, mis on
suurepärase pisikuid hävitava toimega.</p>
<p>Määramisel
võib
imika
segamini
ajada
karukeelega, kes kasvab meil peamiselt umbrohuna.
Viimasel on aga veelgi karedamad lehed ja varred ning õied on helesinised,
mitte kunagi tumedad. Ka ussikeel on veidi sarnane, ent taimede väliskuju on
erinev: ussikeele õied on püstistes kobarjates õisikutes.</p>
</font>
<div align="center"><center>

<table border="1" cellspacing="1">
  <tr>
    <td><a href="imikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
