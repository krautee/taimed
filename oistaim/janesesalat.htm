<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>jänesesalat - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#006000" size="4" face="Arial"><img
src="images/janesesal.jpg" align="right" border="1" hspace="6" vspace="6" width="200"
height="270">Jänesesalat<br>
</font><font color="#006000" size="3" face="Arial"><i>(Mycelis muralis)</i></font></b></p>

<p><font size="2" face="Arial">Jänesesalat on varjukate metsade taim. Sageli kasvab ta
kohtades, kus ükski veidigi erksamate õitega taim kasvada ei taha. Jänesesalatile aga
meeldivadki just pimedad kuusemetsad või kuuse-segametsad. Ta nagu unistakski
varjulistest ja niisketest kohtadest, sest kuskilt mujalt me teda tavaliselt ei leia.
Jänesesalat on korvõieline. Õisikud on väikesed, vaid umbes sentimeetrilise läbimõõduga, kuid nende erkkollane
värvus paistab metsas rändajale juba kaugelt silma. Jänesesalati õied on enam-vähem sama
värvi, mis on <a href="voilill.htm" style="color: #006000"> võilillel</a>. Nii
jänesesalatil kui ka võilillel on kõik õied keelõied. Keelõied on sellised, millel
on pikk keeletaoline kroon. Enamikest korvõielistest erineb aga jänesesalat selle
poolest, et tema õisikud koosnevad väga vähestest õitest. Jänesesalati õisikutes on
vaid viis kollast õit – nii vähe pole neid ühelgi teisel meie korvõielisel.</font></p>

<p><font size="2" face="Arial">Viis kollast keeljat õit on need, mis ütlevad
kindlalt – te olete leidnud jänesesalati. Kuid ega tegelikult jänesesalatiga palju sarnaseid taimi
olegi: juba tema kasvukoht ja sellest tingitud eripärad on nii iseloomulikud, et teda on
raske kellegagi ära segada. Jänesesalatile on iseloomulik väga õrn välimus, mille
loovad peened harulised varred ja eriti üliõhukesed lehed. Kes teab, kas meil
teist nii õhukeste ja suurte lehtedega taime kasvabki. Võib ainult imestada, kuidas
vahel enam kui paarikümne sentimeetri pikkused ja ligi kümne sentimeetri laiused lehed
saavad nii õhukesed olla, ilma et nad ära ei murduks.</font></p>

<p><font size="2" face="Arial">Ainus taim, kellega jänesesalat võib segamini minna,
on linnukapsas. Sarnased on juba nende nimed ja nii võivad nad tihti ka siis segi minna,
kui teate nende eristamiseks vajalikke tunnuseid. Jänesesalati korvõisikus on ainult viis õit, aga linnukapsal on neid kaheksa kuni viisteist.
Lisaks sellele on
jänesesalati lehtede alumine külg sageli lillakas või sinakasroheline, linnukapsal aga
olulist värvierinevust lehe üla- ja alakülje värvuse vahel ei märka. Kui leiate taime
suve teisel poolel, siis on tõenäoline, et nii linnukapsal kui ka jänesesalatil on
valmis viljad: seemnised. Tähtis erinevus on neilgi. Nimelt jänesesalati seemnistel on
ilusad lendkarvad, kuid linnukapsal neid pole. Kasvukoht on linnukapsal samasugune
kui jänesesalatil: varjukad niiskema pinnasega metsad.</font></p>
<div align="center"><center>

<table border="1" cellspacing="1">
  <tr>
    <td><a href="janesesalat2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
