<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik lutsern - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/har-luts.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"><strong>Harilik
lutsern</strong><br>
</font><font color="#005500" size="3" face="Arial"><em><strong>(Medicago sativa)</strong></em><br>
sinine lutsern, lutsern, luts-ernes, söödarohi</font></p>

<p><font size="2" face="Arial">Hariliku lutserni kodumaa on meist väga kaugel,
üldse mitte Euroopas, vaid hoopis Aasias. Nii nagu ka meile on ta
kultuurtaimena levinud peaaegu kõikjale kogu Euraasias ja Ameerikas. Teda
peetakse üheks vanemaks söödakultuurtaimeks. Kindlasti kasvatati teda loomasöödana
juba kaks ja pooltuhat aastat tagasi. Alguse sai
tema
kasvatamine
ilmselt Kesk-Aasiast, teised
rahvad aga nähes tema võlusid, haarasid mõned seemnetega kaunad ka endale
kaasa. Katsetamine läks edukalt ja nii saigi lutsernist üks armastatumaid söödakultuure.
Lutsernide perekonnast on harilik lutsern kõige paremate söödataimede
omadustega. Ta sisaldab teistest rohkem kasulikke aineid ja annab suuremat
saaki. Ainetest rääkides peab märkima kõigepealt valgurohkust, mis on eriti
suur noortes taimedes ja väheneb sügise saabudes. Nii on harilik lutsern
laialt kasutusel just haljassöödana, silona. Kuid noortest taimedest saab veel
ühte omapärast koduloomade magustoitu. See on haljasmassijahu. Sügisel
suureneb jällegi tselluloosisisaldus. Rohkesti sisaldab värske lutsern
loomadele
vitamiin A tootmiseks vajalikke ühendeid ja ka juba valmis
vitamiin
C-d. Samuti on lutsernis küllaltki palju taimseid rasvaineid. Seega kokkuvõttes
igati kasulik taim.</p>

<p>Hariliku lutserni lai kasutamine söödataimena on kaasa toonud selle, et ta
esineb&nbsp;
tihti
metsistunult
teede ja põldude äärtes.
Kõige kindlamaks
eraldamistunnuseks muidu temaga äravahetamiseni sarnasest <a href="slutsern.htm" style="color: #006000">sirplutsernist</a>
on sinised õied. Vahel võib olla õiekroonis ka veidi lillakat või päris
valget, kuid mitte iial sirplutsernile omast kollast. Määramise teeb mõnikord
raskeks nende kahe liigi vahel kergesti tekkiv hübriid. See on taim, mis tekib
seemnest, mille on viljastanud teise liigi tolmutera. Hübriidid erinevad
harilikult mõlemast liigist õite värvuse poolest. Tal on need kahvatukollased
või lillakad, roosakad, vahel isegi triibulised, peaaegu mitte kunagi aga täpselt
sellised nagu sirp- ehk kollase lutserni kollane või hariliku ehk sinise
lutserni sinine värvus. Lõunamaise taimena alustab harilik lutsern õitsemist
sirplutsernist mõnevõrra hiljem, ja ka lõpetab enne. Nii on harilikul
lutsernil septembris juba palju kaunu valminud. Needki on sirplutserni omadest
erinevad. Hariliku lutserni kaunad on palju rohkem keerdus, nad teevad spiraalis
kuni kolm
ja
pool
või
isegi neli ringi, seevastu sirplutserni kaunad on keerdunud kõige
enam vaid ühe ringi.</p>
</font>
<div align="center"><center>

<table border="1" cellspacing="1">
  <tr>
    <td><a href="hluts2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
