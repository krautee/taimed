<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>rukkilill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/rukkilill.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"> <strong>Rukkilill</strong><br>
</font><font color="#005500" size="3" face="Arial"><em><strong>(Centaurea cyanus)</strong></em><br>
härja pead, rukkisinine, rüälill, sinilill</font></p>

<font FACE="Arial" SIZE="2">
<p>Kes ei teaks, et rukkilill on meie rahvuslill. Selleks valiti ta 1968.
aastal. Rukkilille kasuks rääkisid väga lai tuntus ja armastatus rahva
hulgas, teda on läbi aegade hästi tundnud kõikide Eesti piirkondade elanikud.
Tuntuks on rukkilill saanud seetõttu, et ta kasvab peamiselt taliviljapõldudel.
See võib tunduda küll veidi imelik, kuid meie rahvuslilleks on umbrohi.
Umbrohuna talirukkis ja talinisus on ta lastele rõõmuks ja põllumeestele
nuhtluseks. Lapsed punuvad tast kauneid pärgi koos härjasilmadega ja toovad
tuppa imeilusaid lõikeõisi. Pereisad ei suuda aga temast kuidagi lahti saada.</p>
<p>Miks siis on rukkilillest kui umbrohust nii raske vabaneda? Seepärast, et
rukkilille eluviisid on aastatuhandete jooksul muutunud väga sarnaseks tema
kaaslase rukki või talinisu omadega. Kõigepealt valmib enamik rukkilille
seemneid koos rukki seemnetega. Vilja koristades satuvad viljaterade hulka ka
rukkilille seemned. Teiseks on rukkilille seemned sarnased rukkiteradega ja nii
on neid raske üksteisest eraldada. Tõsi, rukkilille seemnetel on
kahvatupruunid lendkarvad ja nii võivad need levida ka tuule, loomade ja vee
abil. Üks olulisemaid sarnasusi rukkilille ja rukki eluringis on aga see, et mõlema
seemned idanevad sügisel ja elavad talve üle noorte taimede või idanditena.
Seega võib rukkilille pidada isegi kaheaastaseks: esimesel aastal kasvavad
augustis või septembrikuus idanenud seemnetest noored taimed, kes teisel aastal
kasvatavad kõrge harunenud varre, millel puhkevad kaunid õied.</p>
<p><img src="images/rukkilill1.jpg" align="left" border="1" hspace="6" width="270"
height="200" vspace="6">Olgu rukkilill kasvõi umbrohi, kuid igal juhul on ta
meie viljapõldude kõige kaunim lill. Tema ilu ei jäta ilmselt külmaks mitte
kedagi. Lausa hämmastavalt rahustavalt ja muremõtteid peletavalt mõjuvad tema
taevassinised mõne sentimeetrilise läbimõõduga õisikud. Just nimelt õisikud,
sest rukkilill kuulub tegelikult korvõieliste hulka ja seega on tema õied
koondunud korvõisikusse. Kuid rukkilille korvõisikud erinevad tunduvalt
enamike teiste korvõieliste õisikutest. Erinevus tuleb sellest, et rukkilille
õisikute serval olevad äärisõied on lehtrikujulised. Huvitav on ka see, et
need õied on üksnes mesilaste ligimeelitamiseks, neist ei arene seemneid ja
neis pole ka õietolmu. Mesilastele pakuvad aga rukkilille õied rikkalikult
mesimagusat nektarit. Õisiku keskel asuvad putkõied, millest arenevad seemned
ja milles on ka normaalsed tolmukad.</p>
<p>Peale selle, et rukkilill kaunistab meie põlde, on paljud tema ilusad vormid
leidnud kasutamist ka iluaedades. Nii võime vahel kohata isegi roosa- või
valgeõielist rukkilille, ehkki kõige soojema tunde jätab südamesse ilmselt
puhassinine tavaline rukkilill. Muide, värvuse muutust võib märgata ka
vananevates rukkilille õites: nad muutuvad rohkem lillakaks.</p>
<p>Kuid rukkilill pakub muudki peale ilu ja mee. Tema erksavärvilistest õitest
saadakse sinist värvi. Sageli on ta tuntud ravimtaimena. Ravimina kogutakse
tema siniseid kroonlehti. Need tuleb kuivatada kiiresti varjulises kohas õhukese
kihina. Kiiresti seepärast, et sinised õied kipuvad muidu mustaks ja väärtusetuks
muutuma. Rukkililleõitest saab hea kompressi väsinud või põletikulistele
silmadele. Rukkililleõisi pannakse vahel ravimtee sisse lihtsalt selleks, et
tee välimus ilusamaks muuta, vahel aga ka selleks, et soodustada uriini- või
sapieritust.</p>
</font>
<div align="center"><center>

<table border="1" cellspacing="1">
  <tr>
    <td><a href="rukkilill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
