<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>nurmnelk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/nurmnelk.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"><b> </b><strong>Nurmnelk</strong><br>
</font><font color="#005500" size="3" face="Arial"><em><strong>(Dianthus deltoides)</strong></em><br>
metsnelk, pirdirohi, näälike, silmalilled, pääsukesesilmad, verelilled</font></p>

<font FACE="Arial" SIZE="2">
<p>Nurmnelk on meie looduslikest nelkides kõige tavalisem. Kuigi ta on kõige väiksema
õiega, võib igaüks veenduda, et nurmnelk on väga kaunis. Erinevalt meie
teistest nelkidest on nurmnelgi kroonlehed terved, vaid tipul veidi hambulised,
mitte aga narmastunud, nagu nõmm- või aasnelgil. Ka on viimaste õied
harilikult mõnevõrra suuremad. See-eest pole aga teistel nelkidel nii ilusat
ergast lillakaspunast värvust. Aasnelgi õied on kahvatulillad või roosad, nõmmnelgi
omad aga päris valged. Teiseks võib nurmnelk koos kasvada suurte rühmadena ja
kaunistada nii tervet aasa. Otsustage ise, milline nelk on teistest ilusam,
ilmselt leiate, et kõik nad on omamoodi kenad.</p>
<p>Kuna nurmnelk kasvab sageli hõreda muruvaibana teiste taimede vahel kuival
nurmel, siis paistavad tema tavaliselt kuni paarisentimeetrise läbimõõduga õied
teile vastu nagu väikesed silmakesed. Sellest on antud talle ka nimi “pääsukesesilmad”.
Kuid nimedel “silmalilled”, “silmapirdid” ja teistel sarnastel on hoopis
teine päritolu. Nimelt on nurmnelki vanarahva poolt ka arstimiseks kasutatud.
Tema maapealsed osad pandi vette keema. Kui need olid mõnda aega keenud, siis
eraldati veest taimejäänused ja lasti keeduveel jahtuda. Sellist
nelgikeeduvett pandigi valutavatele väsinud silmadele. Niisiis on nurmnelk
olnud ravimtaimeks. Kuid tema ilusatest õitest on ka putukatele kasu.
Tolmeldavad putukad leiavad sealt magusat nektarit. Teiste hulgas külastavad
nurmnelgi õisi mesilased. Nii saavad lõpuks inimesed veel temast ka mett.</p>
<p>Peale selle, et nurmnelk on ravimtaim ja meetaim, on ta loomulikult ilutaim.
Teda soovitatakse kasvatada kehva mullaga kohtadel suuremate rühmadena või
siis väiksemate padjanditena kiviktaimlates. Mingil juhul ei maksaks aga üle
pakkuda nurmnelgi väetamisega. Viljakal mullal hakkab ta liiga vohama, mistõttu
taimed venivad välja, muutuvad lopsakaks ja kukuvad ümber. Ka ei ole neil siis
nii palju õisi kui kehvemal pinnasel. Niisiis, et nad oleksid ilusad, peavad
nad saama kehva liivakat või veidi savikat
mulda,
kuid
peale
selle armastavad
nad
väga
ka
päikest.</p>
</font>
<div align="center"><center>

<table border="1" cellspacing="1">
  <tr>
    <td><a href="nurmnelk2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
