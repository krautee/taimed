<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>alpi jänesvill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/alpijanes.jpg" hspace="6" vspace="6" align="right"
border="1" width="270" height="200"><font face="Arial" size="4" color="#006000"><strong>Alpi
jänesvill</strong></font><font face="Arial" color="#005300"><br>
</font><em><font face="Arial" size="3" color="#006000"><strong>(Trichophorum alpinum)</strong></font></em><br>
<font face="Arial" color="#006000">alpi kõrkjas, oravasaba, veikene villpea</font></p>

<p><font size="2" face="Arial">Alpi jänesvill on ilus sootaim. Tegelikult ei
kasva ta ainult soodes, vaid ka niisketel niitudel ja mõningates metsades.
Tihedaid kogumikke moodustab ta aga siiski eelkõige siirdesoodes, kus võime
teda massiliselt kohata. Sellistes kohtades on alpi jänesvillal ka oma tähtsus
turbakihi moodustajana. Turvast saame aga kasutada nii kütteks, loomadele
allapanuks kui ka taimede kasvatamiseks. Muidu pole inimene alpi jänesvillas
midagi enda jaoks kasulikku avastanud.</p>

<p>Soode kaunistajana ei saa aga tema väärtust alahinnata. Ta torkab silma oma
ilusate õisikute poolest. Kui tunnete villpead, siis teate, kuidas näevad välja
tavalised sootaimede valged karvakesed. Kuid alpi jänesvillal on need palju
kaunimad kui villpeadel. Mäletatavasti on villpeade karvad sirged ja küllaltki
tugevad, jäigad. Jänesvilla karvad on hoopis teistsugused. Need on peenemad ja
loogelised, küllaltki pehmed. Neid ei ole ka tavaliselt õisikus nii tihedalt
kui villpeadel. Seega jätab alpi jänesvilla õisik palju õrnema mulje.
Enamasti on alpi jänesvilla õite karvakesed päris puhasvalged, mitte veidi
kollakad või beezikad, nagu villpeadel. Õitsemise ajal on jänesvilla
karvakesed loomulikult lühemad, kuid viljumisel võivad need kasvada isegi enam
kui kahe ja poole sentimeetri pikkuseks.</p>
</font>
<p><font FACE="Arial" SIZE="2">Suuruselt jäävad jänesvillad villpeadest
tunduvalt maha, nad on enamasti vaid umbes paarikümne sentimeetri pikkused.
Kuid niisamuti nagu villpeadel, on ka neil risoom, mille abil
taimekogumikud võivad laieneda. Sellise paljunemisviisi tõttu kasvavad alpi jänesvilla
taimed enamasti tiheda muruvaibana: väike laiguke siin, teine seal.</p>
<p>Alpi jänesvilla kõrval kasvab meil veel raba-jänesvill. Nende erinevused
on väga selgepiirilised. Raba-jänesvilla õisikus pole isegi viljumise ajal
valgeid karvakesi peaaegu ollagi. Raba-jänesvillal on vaid mõned üksikud lühikesed
karvakesed. Teise erinevusena on raba-jänesvilla kolmekandilised varred täiesti
siledad, alpi jänesvilla omad aga veidi karedad.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="alpijanesv2.htm"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
