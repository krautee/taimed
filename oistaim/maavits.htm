<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik maavits - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/maavits.jpg"
align="right" border="1" hspace="6" vspace="6" width="270" height="200"> </font></b><font
color="#005300" size="4" face="Arial"><strong>Harilik maavits</strong><br>
</font><font color="#005300" size="3" face="Arial"><em><strong>(Solanum dulcamara)</strong></em><br>
jooksvapuu, kuisavits, viinapuu, soolikarohi</font></p>

<p><font FACE="Arial" SIZE="2">Maavitsad on põllutaime kartuli sugulased. Õigemini
öeldes on kartuli perekonnanimi maavits. Looduslikult kartul Eestis ei kasva, küll
aga kaks maavitsaliiki. Tavalisem neist on harilik maavits, mis on punaste või
oranzikate marjadega ja sageli kolmehõlmaliste noolja alusega lehtedega. Meie
teine looduslik maavits pole samuti mingi haruldus. Tema nimi on must maavits.
Erinevalt harilikust on tal valminud marjad mustad, kõik lehed täiesti terved
ja taim üheaastane. Vahet saab neil teha ka suve algul õitsemise ajal.
Hariliku maavitsa õied on lillad või veidi roosakad, musta maavitsa omad aga
valged. Kasvukohad on neil erinevad: harilikul maavitsal niisked võsastikud ja
hõredamad metsad, must maavits on aga põlluumbrohi.<img src="images/maavits1.jpg" align="left" border="1"
hspace="6" width="270" height="200" vspace="6"></font></p>

<p><font FACE="Arial" SIZE="2">Harilik maavits on mitmeaastane poolpõõsas. See
tähendab, et tema varre alumine osa on puitunud, ülemine aga rohtne ja see
kasvab puitunud varre pungadest igal aastal uuesti. Tavaliselt tõuseb harilik
maavits mööda teisi taimi päikese poole, ise ta püsti seista ei suuda.
Puitunud varre pungadest kasvab palju külgharusid, mis roomavad mööda maad ja
annavad sõlmekohtadel juurdudes alguse uuele maavitsataimele. Seda nimetatakse
vegetatiivseks paljunemiseks. Loomulikult paljunevad maavitsad ka seemnetega.
Nende seemned idanevad aga aeglaselt ja on huvitava nõudmisega: vajavad
idanemiseks valgust.</p>

<p>Nagu juba öeldud, on harilikul maavitsal
meelitavalt ilusad erkpunased
marjad. Väikeste lastega metsas käies tuleb aga neid kindlasti hoiatada, et
nad maavitsa meelituste õnge ei läheks. Maavitsa marjad, nagu ka teised
taimeosad on mürgised. Need võivad põhjustada valusid, iiveldust,
oksendamist, hingamishäireid ja muudki, õnnetumal juhul isegi krampe.
Oksendamisega väljub õnneks suurem osa mürgist ja eluohtlikku seisundit ei
teki, kuid esmaabiks ei ole kunagi liiast anda söetabletti.</p>
<p>Maavitsa mürgisuse tõttu ei saa enam kuidagi lubada ka tema kasutamist
ravimtaimena. Varem on temast aga abi saadud paljude hädade puhul. Võib
nimetada näiteks reumat ja liigesevalusid, köha ja teisi hingamisteede
haigusi, grippi,
temast
on
abi
otsitud
ka astma
puhul,
ravitsejate
sõnul
puhastas
ta
verd, samuti kasutati teda
mitmete nahahaiguste raviks. Ravimtaimena tuntakse harilikku maavitsa alates XVI
sajandist ja kasutusel oli ta kuni käesoleva sajandi alguseni.</font></p>
<div align="center"><center>

<table border="1" cellspacing="1">
  <tr>
    <td><a href="maavits2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
