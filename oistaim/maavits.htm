<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik maavits - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/maavits.jpg"
            hspace="6" height="200" width="270" vspace="6" border="1" align="right">
        </font></b><font face="Arial" size="4" color="#005300"><strong>Harilik
          maavits</strong><br>
      </font><font face="Arial" size="3" color="#005300"><em><strong>(Solanum
            dulcamara)</strong></em><br>
        jooksvapuu, kuisavits, viinapuu, soolikarohi</font></p>
    <p><font face="Arial" size="2">Maavitsad on toidutaime kartuli sugulased.
        Õigupoolest on kartuli perekonnanimi maavits, teisisõnu, kartul ja
        harilik maavits kuuluvad ühte taimeperekonda, <i>Solanum</i>.
        Looduslikult kartul Eestis ei kasva, küll aga kaks maavitsa liiki.<br>
      </font></p>
    <p><font face="Arial" size="2">Tavalisem neist on harilik maavits, kes on
        punaste või oranşikate marjadega ja kolmehõlmaliste lehtedega. Teine
        looduslik maavits, must maavits, pole samuti mingi haruldus. Erinevalt
        harilikust on tal valminud marjad mustad, kõik lehed täiesti terved ja
        taim üheaastane. Hariliku maavitsa õied on lillad või veidi roosakad,
        mustal maavitsal valged. Kasvukohad on neil erinevad. Harilik maavits
        kasvab niisketes võsastikes ja hõredamates niisketes metsades, must
        maavits on aga põlluumbrohi ja prahipaikade taim.<img src="images/maavits1.jpg"
          hspace="6" height="200" width="270" vspace="6" border="1" align="left"><br>
      </font></p>
    <p><font face="Arial" size="2">Harilik maavits on mitmeaastane poolpõõsas.
        See tähendab, et tema varre alumine osa on puitunud, ülemine aga rohtne
        ja see kasvab pungadest igal aastal uuesti. Tavaliselt tõuseb harilik
        maavits mööda teisi taimi päikese poole, ise ta püsti seista ei suuda.
        Pungadest kasvab palju külgharusid, mis roomavad mööda maad ja annavad
        sõlmekohtadel juurdudes alguse uuele maavitsataimele. Seda nimetatakse
        vegetatiivseks paljunemiseks. Maavitsad paljunevad ka seemnetega, see
        tähendab, generatiivselt. Nende seemned idanevad aga aeglaselt ja on
        huvitava nõudmisega: vajavad
        idanemiseks valgust.</font></p>
    <font face="Arial" size="2">
      <p>Nagu öeldud, on harilikul maavitsal meelitavalt ilusad erkpunased
        marjad. Väikeste lastega metsas käies tuleb neid kindlasti hoiatada, et
        nad maavitsa marju suhu ei pistaks. Maavitsa marjad, nagu ka teised
        taimeosad, on mürgised. Need võivad põhjustada valusid, iiveldust,
        oksendamist, hingamishäireid, õnnetumal juhul ka krampe. Oksendamisega
        väljub õnneks suurem osa mürgist ja eluohtlikku seisundit ei teki, kuid
        esmaabiks ei ole liiast anda söetabletti, lisaks peab jälgima kannatanu
        asendit, et okse väljuks ning hingamisteid ei blokeeriks. Mürgistuse
        tekkimisel peab otsima meditsiinilist abi.</p>
    </font>
    <p><font face="Arial" size="2">Mürgisuse tõttu ei kasutata maavitsa enam ka
        ravimtaimena. Varem on temast abi saadud paljude hädade puhul. Võib
        nimetada näiteks reumat ja liigesevalusid, köha ja teisi hingamisteede
        haigusi, grippi, temast on abi otsitud astma puhul, ravitsejate sõnul
        puhastas ta verd, samuti kasutati teda mitmete nahahaiguste raviks.<br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="maavits2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
