<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kamaras- liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/kamaras.jpg" align="right" border="1" hspace="5"
vspace="5" width="200" height="270"><font color="#005500" size="4" face="Arial"><strong>Harilik
kamaras</strong><br>
</font><font color="#005500" size="3" face="Arial"><em><strong>(Odontites vulgaris)</strong></em><br>
kamarrohi, põllukanarbik, rukkikamar</font></p>

<p><font size="2" face="Arial">Harilik kamaras on ehk kõige paremini tuntud
neile, kes on lapsena karjas käinud. Niiskematel karjamaadel-niitudel on ta mõnikord
lausa massiliselt kasvav taim. Seejuures paistab ta eriti hästi silma pärast
seda, kui kari on juba mõnda aega rohtu närinud – kamarast kariloomad värskelt
peaaegu üldse ei söö. Selline valik on ka igati õigustatud, sest taim on
veidi mürgine ja võib loomadel suuremas koguses sööduna tekitada seedehäireid.
Kuivades need mürgid enamuses lagunevad ja ka loomad võtavad kamarast suhu,
kuid ega ta siiski suurem asi toit ole. Kõike eelöeldut arvestades võib
kamarast pidada kindlasti umbrohuks. Muide, vahel võib teda leida isegi
niiskemal juur- või aedviljapõllul.</p>

<p>Samas võib tunduda, et kamarast kui umbrohust pole kuigi keeruline vabaneda.
Selleks tuleb vaid hoolas olla ja enne tema seemnete valmimist taimed maha
niita. Asja lähemalt uurides või katsetades polegi aga ülesanne nii lihtne. Tõsi
on küll see, et kui enne juulikuud hein ära teha, siis ei saa kamara seemned
valmida ja järgmisel aastal ei saa mullast kamarasetaimi tõusta, sest kamaras
on üheaastane taim. Kuid alati jääb ju mulda varem pudenenud seemneid: kõik
ei idane ju kohe valmimisjärgsel aastal. Teiseks pole kuigi lihtne kõikidest
kamarasetaimedest lahti saada, sest mõned neist võivad jääda vaid viie
sentimeetri pikkuseks. Viimased kasvavad aga traktori vikatiteradest allpool.
Kui osa taimi jääb kasvama, siis ei pruugi me soovitud tulemust saada, sest
iga taime kupardes võib valmida tuhandeid seemneid. Nii et niisama lihtne
kamarast vabanemine ei olegi, kuid mitmeaastase õigeaegse niitmisega on see
siiski võimalik.</p>
<p>Kamarase eemaldamise poolt heina- ja karjamaadelt räägib veel üks selle
taime omapära. Nimelt on kamaras poolparasiit. Ta on taim, kes kinnitub oma
eriliste juurte abil kõrreliste juurtele ja ammutab neist viimaste valmistatud
toitu. Nii saab ta küll ise mõnevõrra kergemini läbi, kuid kõrrelised pisut
nõrgenevad.</p>
<p>Vanasti tundis põllumees kamarast talirukki õige külviaja ennustajana.
Kui kamaras hakkas õitsema kõigepealt ladvast, tuli rukis vara maha teha, kui
aga varre keskosast, siis hilja. Samuti
ennustati
kamarase õitsemise järgi sügist:
on õied kamarase ladvas, tuleb talv ruttu, kui aga taime alaosas, siis on
oodata pikka ja sooja sügist. Mõnel pool olla teda ka ravimtaimena kasutatud.</p>
<p>Lõpuks kamarase äratundmisest, mis pole kuigi keeruline. Esmalt torkab
silma, et taime vars on rohkelt harunenud ja kogu taim on veidi punakas. Vaid
harva leidub kuivemates kohtades kollakasrohelisi kamarasetaimi. Eriti
tumepunased on kamarase ülemised lehed, milledest muide osa kuuluvad õite
juurte. Ka õied ise on tumepunased. Samuti võib koheselt märgata taime korrapärasust:
kamarase õied on pikkades ühekülgsetes kobarates ja lehed asetsevad varrel
vastamisi.</p>
</font>
<div align="center"><center>

<table border="1" cellspacing="1">
  <tr>
    <td><a href="kamaras2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
