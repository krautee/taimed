<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kamaras- liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/kamaras.jpg" align="right" hspace="5" height="270"
        width="200" vspace="5" border="1"><font face="Arial" size="4" color="#005500"><strong>Harilik
          kamaras</strong><br>
      </font><font face="Arial" size="3" color="#005500"><em><strong>(Odontites
            vulgaris)</strong></em><br>
        kamarrohi, põllukanarbik, rukkikamar</font></p>
    <p><font face="Arial" size="2">Niiskematel karjamaadel-niitudel kasvab
        harilikku kamarast mõnikord lausa massiliselt. Seejuures paistab ta
        eriti hästi silma pärast seda, kui kari on mõnda aega rohtu närinud –
        kamarast kariloomad värskelt peaaegu ei söö. Selline valik on igati
        põhjendatud, sest taim on veidi mürgine ja võib seedehäireid põhjustada.
        Kuivades mürgid lagunevad ja loomad võivad teda süüa - suurem asi toit
        pole ta ka siis. Öeldut arvestades võib arvata, et põllupidajad ja
        loomakasvatajad kamarase umbrohtude hulka on arvanud. Muide, vahel võib
        teda leida isegi
        niiskemal juur- või aedviljapõllul.</font></p>
    <font face="Arial" size="2">
      <p>Kamarast kui umbrohust pole kuigi keeruline vabaneda.
        Selleks tuleb vaid hoolas olla ja enne tema seemnete valmimist taimed
        maha
        niita. Asja lähemalt uurides või katsetades polegi aga ülesanne nii
        lihtne. Tõsi
        on küll see, et kui enne juulikuud hein ära teha, siis ei saa kamara
        seemned
        valmida ja järgmisel aastal ei saa mullast kamarasetaimi tõusta, sest
        kamaras
        on üheaastane taim. Kuid alati jääb ju mulda varem pudenenud seemneid:
        kõik
        ei idane ju kohe valmimisjärgsel aastal. Teiseks pole kuigi lihtne
        kõikidest
        kamarasetaimedest lahti saada, sest mõned neist võivad jääda vaid viie
        sentimeetri pikkuseks. Viimased kasvavad aga traktori vikatiteradest
        allpool.
        Kui osa taimi jääb kasvama, siis ei pruugi me soovitud tulemust saada,
        sest
        iga taime kupardes võib valmida tuhandeid seemneid. Nii et niisama
        lihtne
        kamarast vabanemine ei olegi, kuid mitmeaastase õigeaegse niitmisega on
        see
        siiski võimalik.</p>
      <p>Kamarase eemaldamise poolt heina- ja karjamaadelt räägib veel üks selle
        taime omapära. Nimelt on kamaras poolparasiit. Ta on taim, kes kinnitub
        oma
        eriliste juurte abil kõrreliste juurtele ja ammutab neist viimaste
        valmistatud
        toitu. Nii saab ta küll ise mõnevõrra kergemini läbi, kuid kõrrelised
        pisut
        nõrgenevad.</p>
      Kamarase äratundmine pole keeruline. Esmalt torkab silma, et taime vars on
      rohkelt harunenud ja kogu taim on veidi punakas. Vaid harva leidub
      kuivemates kohtades kollakasrohelisi kamarasetaimi. Eriti tumepunased on
      kamarase ülemised lehed, milledest osa on kõrglehed ja kuuluvad õite
      juurde. Ka õied ise on roosad kuni lihakarva tumepunased. Samuti jääb
      silma taime korrapärane üldilme: kamarase õied on pikkades ühekülgsetes
      kobarates ja lehed asetsevad varrel vastamisi. <br>
      <br>
      Kamarast tunti talirukki õige külviaja ennustajana. Kui kamaras hakkas
      õitsema ladvast, tuli rukis vara maha teha, kui aga varre keskosast, siis
      hilja. Samuti ennustati talve saabumist: on õied kamarase ladvas, tuleb
      talv ruttu, kui aga taime alaosas, siis on oodata pikka ja sooja sügist.
      Mõnel pool olla teda ka ravimtaimena kasutatud.<br>
      <br>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kamaras2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
