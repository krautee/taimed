<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <title>laialehine hundinui - täiendav info</title>
  </head>
  <body bgcolor="#FFFFFF" background="images/1HTtaust.gif">
    <div align="center">
      <center>
        <table width="98%" cellspacing="0" cellpadding="3" border="1">
          <tbody>
            <tr>
              <td>
                <b><font face="Arial" size="2" color="#006000">Eestikeelne nimi</font></b></td>
              <td width="80%">
                <font face="Arial" size="2">laialehine hundinui</font></td>
              <td rowspan="4">
                <img src="images/laihundinui2.jpg" height="140" width="140" border="1"></td>
            </tr>
            <tr>
              <td>
                <b><font face="Arial" size="2" color="#006000">Ladinakeelne nimi</font></b></td>
              <td width="80%">
                <font face="Arial" size="2"><i>Typha latifolia</i> L.</font></td>
            </tr>
            <tr>
              <td>
                <b><font face="Arial" size="2" color="#006000">Rahvapärased
                    nimed</font></b></td>
              <td width="80%">
                <font face="Arial" size="2">hundikurikas, hunditubin, purikas,
                  soetõlv, laos, tainad, soomõõk, turunui</font></td>
            </tr>
            <tr>
              <td>
                <b><font face="Arial" size="2" color="#006000">Süstemaatiline
                    kuuluvus</font></b></td>
              <td width="80%">
                <font face="Arial" size="2">Kuulub sugukonda hundinuialised,
                  perekonda hundinui.<font></font></font></td>
            </tr>
            <tr>
              <td>
                <b><font face="Arial" size="2" color="#006000">Eluvorm</font></b></td>
              <td colspan="2" width="80%">
                <font face="Arial" size="2">Mitmeaastane ühekojaline rohttaim.
                  Kõrgus 1-1,5 (2) m. Kasvab sageli alumise osaga vees.</font></td>
            </tr>
            <tr>
              <td>
                <b><font face="Arial" size="2" color="#006000">Õis</font></b></td>
              <td colspan="2" width="80%">
                <font face="Arial" size="2">Õied on ühesugulised,
                  õiekattelehtedeta, nende asemel on karvaring. Õied moodustavad
                  tiheda rulja tõlviku, milles on väga palju õisi. Õisik jaotub
                  kaheks osaks, ülemine
                  on
                  peenem,
                  isasõitega, alumine jämedam emasõitega. Isasosa on 10-20 cm
                  pikkune, puutub tavaliselt emasosaga kokku, värvuselt on
                  helepruun. Emasosa on kuni 25 cm pikk ja umbes 2,5 (kuni 4) cm
                  läbimõõdus, sametjas, värvuselt tumepruun. Isasosa kuivab
                  pärast õitsemist, emasosa säilib enam-vähem muutumatuna kuni
                  viljade levimiseni, mil ta laguneb. Õitseb peamiselt juunis ja
                  juulis, kuid vahel ka augustis. Tuultolmleja.</font></td>
            </tr>
            <tr>
              <td>
                <b><font face="Arial" size="2" color="#006000">Vili</font></b></td>
              <td colspan="2" width="80%">
                <font face="Arial" size="2">Viljaks on väikese nokaga pähklike.
                  Emasõite alusel olevad karvad püsivad ka viljumisel ja
                  soodustavad viljade levimist tuule abil. Seemned on väga
                  väikesed.</font></td>
            </tr>
            <tr>
              <td>
                <b><font face="Arial" size="2" color="#006000">Leht</font></b></td>
              <td colspan="2" width="80%">
                <font face="Arial" size="2">1-2 (3) cm laiad ja väga pikad (kuni
                  2 m), sageli õisikust üleulatuvad, sinakasrohelised.</font></td>
            </tr>
            <tr>
              <td>
                <b><font face="Arial" size="2" color="#006000">Vars</font></b></td>
              <td colspan="2" width="80%">
                <font face="Arial" size="2">Vars on püstine, jäme ja tugev.</font></td>
            </tr>
            <tr>
              <td>
                <b><font face="Arial" size="2" color="#006000">Maa-alune osa</font></b></td>
              <td colspan="2" width="80%">
                <font face="Arial" size="2">Risoom on tugev, pikk, roomav,
                  rohkete armidega ja tugevate lisajuurtega. Risoomitükkidest
                  võivad kasvada uued taimed.</font></td>
            </tr>
            <tr>
              <td>
                <b><font face="Arial" size="2" color="#006000">Paljunemine</font></b></td>
              <td colspan="2" width="80%">
                <font face="Arial" size="2">Paljuneb nii seemnetega kui ka
                  vegetatiivselt risoomitükkidega.</font></td>
            </tr>
            <tr>
              <td>
                <b><font face="Arial" size="2" color="#006000">Levik ja ohtrus</font></b></td>
              <td colspan="2" width="80%">
                <font face="Arial" size="2">Kosmopoliit, kes on levinud enam või
                  vähem kõigis maakera piirkondades peale Arktika ja Antarktika,
                  suhteliselt harva leidub ka Kagu- ja Lõuna-Aasias
                  ning
                  Lõuna-Ameerikas.</font></td>
            </tr>
            <tr>
              <td>
                <b><font face="Arial" size="2" color="#006000">Kasvukoht</font></b></td>
              <td colspan="2" width="80%">
                <font face="Arial" size="2">Kasvab mageveekogude soostunud
                  kaldaosas, tiikides, roostikes, kraavides ja turbaaukudes,
                  madalsoodes. Taime alumine osa on sageli vees.</font></td>
            </tr>
            <tr>
              <td>
                <b><font face="Arial" size="2" color="#006000">Koht ökosüsteemis</font></b></td>
              <td colspan="2" width="80%">
                <font face="Arial" size="2">On sageli mageveekogude kaldavööndi
                  roostiku moodustajaks koos pillirooga.</font></td>
            </tr>
            <tr>
              <td>
                <b><font face="Arial" size="2" color="#006000">Kaitse</font></b></td>
              <td colspan="2" width="80%">
                <font face="Arial" size="2">Ei kuulu kaitstavate taimede
                  nimekirja.</font></td>
            </tr>
            <tr>
              <td>
                <b><font face="Arial" size="2" color="#006000">Kasutamine</font></b></td>
              <td colspan="2" width="80%">
                <font face="Arial" size="2">Jäme risoom on tärkliserikas ja teda
                  kasutataksegi tärklise saamiseks, mõnel pool ka toiduks
                  (näiteks Hiinas) küpsetatult või jahuna. Taime pikkadest
                  painduvatest lehtedest saab valmistada punutisi: korve, matte,
                  samuti nööri ja jämedat kangast. Sobib ka siloks loomadele ja
                  kartongi tooraineks. Seemneid on kasutatud ka patjade täiteks.
                  Dekoratiivne, sobib tiikide ja basseinide kallaste
                  haljastamiseks.</font></td>
            </tr>
            <tr>
              <td><b style="font-weight:normal;" id="docs-internal-guid-29830a56-7fff-502c-48c2-430e8641de74"><span
style="font-size:10pt;font-family:Arial;color:#006000;background-color:transparent;font-weight:700;font-style:normal;font-variant:normal;text-decoration:none;vertical-align:baseline;white-space:pre;white-space:pre-wrap;">Sarnased taimed</span></b></td>
              <td rowspan="1" colspan="2"><font face="Arial" size="2">Ära kunagi
                  kiirusta hundinuia kasvukohta, et kindlaks teha, kas tegemist
                  on laialehise või ahtalehise hundinuiaga. Kui taimed
                  kasvavadki justnagu enam vähem kuival maal, siis on see
                  peaaegu alati petlik - hundinuiad kasvavad seal, kust kuiva
                  kummikuga reeglina tulema ei pääse, sageli pehmetel õõtsikutel
                  ja teistes “põhjatutes” kohtades. Hundinuiade lähimad
                  sugulased eesti looduses on jõgitakjad, kes on samuti
                  tähelepanuväärselt omapärase väljanägemisega kaldaääre taimed.<br>
                </font></td>
            </tr>
          </tbody>
        </table>
      </center>
    </div>
    <p align="center">&nbsp;</p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hundinui.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
