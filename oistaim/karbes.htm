<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kärbesõis - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/karbesois.jpg"
            hspace="6" height="270" width="200" vspace="6" border="1" align="right"></b><strong>Kärbesõis</strong><br>
      </font><font face="Arial" size="3" color="#005300"><em><strong>(Ophrys
            insectifera)</strong></em><br>
        kärpselill, kärbsejuur, kärblase juur</font></p>
    <p><font face="Arial" size="2">Eestis pole veidrama õiega lille kui
        kärbesõis. Kärbesõie õied on nimelt kärbse välimusega. Taime õitel on
        punakaspruunid heledama tipuga seljale kokkupandud “tiivad”, samuti
        tumepruunid “jalad” ja peenikesed “tundlad”. Ei puudu ka suur “pea” koos
        “silmadega”. “Pea” on tegelikult emakas, “silmad” on tolmukad ja teised
        “kehaosad” on tegelikult õiekattelehed. Miks on taimel sellised imelikud
        õied? Miks on ta õied putuka välimusega? <br>
      </font></p>
    <font face="Arial" size="2">
      <p>Alles XX sajandi algul tuli üks prantsuse teadlane mõttele, mis hiljem
        kinnitust leidis. Ta pakkus välja, et selline õis võib tekitada
        putukates sugulist erutust ja need seepeale kohale meelitada. Kui algul
        tundus selline mõte harjumatu, siis ajapikku saadi ideele kinnitust
        juurde. Avastati, et kärbesõie õitel on samasugune lõhn, mis mõnede
        putukate suguküpsetel emasloomadel. Tuli välja, et kärbesõie külalisteks
        on liivakäike kaevavad kaevurherilased. Nad lendavad lõhna peale kohale
        ja kuna õis on emasloomaga väga sarnane, asuvad sellega paarituma. Enne
        kui isasputukas mõistab, et teda on petetud, on ta õietolmuga koos ja
        teistelt õitelt kaasa toodud õietolmu poetanud emakale ehk “putuka
        pähe”. On välja selgitatud, et kärbesõis eritab meelitavaid aineid veel
        rohkem kui putuka emasloomad ise. Edukast tolmlemisest annab tunnistust
        kärbesõie hea viljumine. Igal aastal valmib kärbesõie kupardes palju
        imepisikesi seemneid.</p>
    </font>
    <p><font face="Arial" size="2">Kui omapärane õisik välja arvata, siis on
        kärbesõis küllalt sarnane meie teiste käpalistega. Mullas on tal väike
        juuremugul, mis on maiuspalaks metssigadele. Nii võime mõnikord kohata
        pilti, kus kärbesõied on kümnete kaupa üles tuhnitud ja mugulad ära
        söödud. Kuna kärbesõis on lubjalembene liik, siis tasub teda otsida
        lubjarikastelt muldadelt. Nii kasvabki ta peamiselt Loode-Eestis ja
        läänesaartel, teda leiab loopealsetelt, aruniitudelt ja soostuvatelt
        niitudelt. Paljudes Eesti piirkondades puudub kärbesõis täiesti. Kõik
        Eestis kasvavad orhideed on kaitse all, kärbesõis kuulub II
        kaitsekategooriasse, seega on keelatud tema noppimine ning tema ilu peab
        jälgima teda kasvama jättes.<br>
        <br>
      </font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="karbes2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
