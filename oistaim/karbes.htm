<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kärbesõis - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/karbesois.jpg" align="right" border="1" hspace="6" vspace="6" width="200"
height="270"></b><strong>Kärbesõis</strong><br>
</font><font color="#005300" size="3" face="Arial"><em><strong>(Ophrys insectifera)</strong></em><br>
kärpselill, kärbsejuur, kärblase juur</font></p>

<p><font size="2" face="Arial">Eestis pole ilmselt naljakama õiega lille kui kärbesõis.
Kärbesõie õied on just nimelt kärbse välimusega. Taime õiel on
punakaspruunid heledama tipuga seljale kokkupandud “tiivad”, samuti
tumepruunid “jalad” ja peenikesed “tundlad”. Ei puudu isegi suur
“pea” koos “silmadega”. “Pea” on tegelikult emakas, “silmad” on
tolmukad ja ülejäänud “kehaosad” on tegelikult õiekattelehed. Milleks küll
on taimel selliseid imelikke õisi vaja? Miks peab neil olema putuka välimus?
Selle üle on teadlased oma pead murdnud juba ammustest aegadest saadik.</p>

<p>Alles XX sajandi algul tuli üks Prantsusmaa teadlane huvitavale mõttele,
mis ka hiljem kinnitust leidis. Ta pakkus nimelt välja, et selline õis võib
tekitada mõnedes putukates sugulist erutust ja need nii kohale meelitada. Edasi
oleks aga tolmeldamine juba peaaegu kindlustatud. Kui algul tundus selline mõte
väga harjumatu, siis ajapikku saadi sellele üha kinnitust juurde. Lõpuks
avastati, et kärbesõie õitel on samasugune lõhn, mis mõnede putukate suguküpsetel
emasloomadel. Sellega oli oletus peaaegu tõestatud. Tuli veel vaid saada
kinnitust elult eneselt. Mis siis ikka, asutigi taimi uurima. Tuli välja, et kärbesõie
külalisteks on liivakäikusid kaevavad kaevurherilased. Nad lendavad lõhna
peale kohale ja asuvad midagi märkamata tegema paaritumisliigutusi. Niivõrd
sarnane tundub kärbesõie õis kõrrel istuva emasloomaga! Enne kui isasputukas
mõistab, et teda on petetud, on ta juba uue õietolmuga koos ja teistelt õitelt
kaasa toodud õietolmu poetanud emakale ehk “putuka pähe”. On välja
selgitatud, et kärbesõis eritab meelitavaid aineid rohkem kui putuka
emasloomad ise. Edukat tolmlemist kinnitab kärbesõie hea viljumine. Tal valmib
igal aastal tohutult palju imepisikesi seemneid.</p>
<p>Kui hõre omapärane õisik välja arvata, siis on kärbesõis küllaltki
sarnane meie teiste käpalistega. Mullas on tal väike juuremugul, mis on
maiuspalaks metssigadele. Nii võime mõnikord kohata pilti, kus kärbesõied on
kümnete kaupa üles tuhnitud ja mugulad ära söödud. Teiseks selle
looduskaitsealuse taime vaenlaseks on sageli inimene, kes taime varsi
pahaaimamatult nopib.</p>
<p>Kärbesõit ei leia aga mitte kõikjalt Eestist. Kuna ta on lubjalembene
liik, siis tasub teda otsida lubjarikastelt kohtadelt, näiteks loopealsetelt ja
niitudelt. Nii kasvabki ta peamiselt Loode-Eestis ja läänesaartel. Paljudes
Eesti piirkondades puudub kärbesõis täiesti.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="karbes2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
