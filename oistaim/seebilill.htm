<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>seebilill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/seebilill.jpg" align="right" border="1" hspace="6" vspace="6" width="200"
height="270"></b><strong>Seebilill</strong><br>
</big><em><strong>(Saponaria officinalis)</strong></em><br>
nelgid, talinelk, talituhlid, seebijuured</font></p>

<font FACE="Arial" SIZE="2">
<p>Seebilill pole meie looduslik liik, kuigi ta on metsistunult tavaline
vanemates aedades või teeservadel ja inimasustuse ümbruses. Sageli kasvab ta
suurte puhmikutena, milles on palju püstiseid varsi. Välimuselt meenutab
seebilill väga floksi või talinelki ja samasuguste nimedega teda ka
kutsutakse. Õied on seebilillel eriti sarnased floksi ehk leeklille omadele.
Need on värvuselt valged või sageli roosaka kuni lillaka varjundiga. Üpris
tavalised on täidisõieliste õitega seebililled.</p>
<p>Rohked õied on seebilillel koondunud varre tippu tihedasse õisikusse. Nii
moodustavad seebilille varred koos õitega ilusa puhmiku. Seebilille kui ilutaime väärtuse
tõstab aga eriti kõrgele väga kauane õitsemine. Nii on seebilillepõõsas
kaunis juunist kuni septembrikuuni, seega kogu suve. Peale õite on kaunid ka
seebilille tumedad veidi läikivad lehed.</p>
<p>Seebilillest rääkides peab aga eelkõige peatuma tema juurtel. Õigemini on
sel taimel jäme risoom, millest kasvavad välja arvukad lisajuured. Seebilille
maa-alused osad sisaldavad rikkalikult vahutavaid aineid. Need ained on küllaltki
mürgised ja võivad kariloomadel mürgistusi põhjustada. Niisiis peaks jälgitama,
et loomakarja söögimaale ei jääks mõnda metsistunud kohakest rohkete
seebililledega.</p>
<p>Samas oskuslikult kasutatuna võivad seebilille risoomid ja juured meile ka
kasu tuua. Seebilille juurte raviomadused on tuntud juba antiikajast. Neid on
kasutatud mitmesuguste hingamisteede haiguste puhul keedisena või leotisena. Üldse
pole aga veel juttu olnud, kust on pärit selle taim nimi. Kui juba öeldud, et
juured on vees vahutavad, siis on ilmselt selge, miks taime seebililleks
kutsutakse. Huvitav on aga ehk teada, et seebilille juurikaid on tegelikult ka
isegi seebi aseainena kasutatud. Seebilille maa-aluseid osi on kasutatud ka
tehnikas.</p>
</font><div align="center"><center>

<table border="1" cellspacing="1">
  <tr>
    <td><a href="seebilill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
