<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>pehme madar - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/pehmadar.jpg" align="right" border="1" hspace="6" vspace="6" width="270"
height="200"></b> <strong>Pehme madar</strong><br>
</font><font color="#005300" size="3" face="Arial"><em><strong>(Galium mollugo)</strong></em><br>
hobumaitsed, valged maitsed, meelispea, pütiautamiserohi</font></p>

<font FACE="Arial" SIZE="2">
<p>Pehmet madarat võib pidada Eesti üheks tavalisemaks madaraliigiks. Eriti
sage on ta Lõuna-Eestis, kus teda leidub heinamaadel üsna massiliselt. Tal on
maa all peidus pikk roomav ja üpris vanaks elav risoom. Sellel tekkivatest
pungadest kasvavad maa-alused roomavad võsundid, millest võib igaühest
areneda ka maapealne vars. Seega kuulub suur hulk maapealseid võsusid sageli
vaid ühele taimele. Kui risoomiharu ühendus emataimega
katkeb, võib see alustada iseseisvat elu.</font><strike><font FACE="Arial"></p>
</font></strike><font FACE="Arial" SIZE="2">
<p>Loomulikult paljuneb pehme madar ka seemnete abil ja seejuures ei saa sugugi
öelda, et see oleks vähetähtis levimisviis. Pehme madar on meie üks suurema
õite ja viljade arvuga madaraliike. Tema õied on küll väga väikesed, ent
koondunud pikka ja küllaltki kitsasse tipmisse kobarasse. Määramisel on pehme
madara jaoks olulised tunnused õite valge värvus ja õiekrooni jagunemine
neljaks teravaks tipmeks. Õite värvi poolest erineb ta väga sarnasest <a href="hobum.htm">hobumadarast</a>. Viimane kasvab sagedamini Põhja- ja Lääne-Eesti paepealsetel
aladel. Kuid võib tekkida küsimus, kas enne ja peale õitsemist ei saagi neil
vahet teha. Saab küll. Selleks tuleb katsuda vart. Pehme madara vars on
selgesti kandiline, hobumadara oma ruljas. Et need kaks liiki on siiski väga lähedased, näitab ka tõsiasi, et üpris sageli võib kohata kahvatukollaste õitega
kollakat madarat, kes on tekkinud hobu- ja pehme madara ristumisel saadud
viljadest. Samuti näitavad sarnasust vanarahva pandud nimed: pehme madara kohta
on sageli kasutatud nime hobumaitsed.</p>
<p>Pehme madar on inimesele küll suhteliselt kasutu, kuid ta ka ei sega meie
elu. Loomadele kõlbab ta teiste heintaimede hulgas ka toiduks, ehkki tal mingit
erilist väärtust ei ole. Mingi kasutusala on siiski vanarahvas nii tavalisele
taimele pidanud otsima. Pehme madaraga hautati vanasti pütte, sellest ka
nimetus “pütiautamiserohi”. Sarnaselt värvmadarale on ka pehmet madarat
kasutatud värvimisel. Eesnimi - pehme - on eestlaste hulgas vähetuntud, ehkki
sobib talle suhteliselt nõrga ja pehme palja ning läikiva varre tõttu.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="pmadar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
