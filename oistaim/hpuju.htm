<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik puju - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><img src="images/har-puju.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Harilik
          puju</strong><br>
      </font><font face="Arial" size="3" color="#005500"><em><strong>(Artemisia
            vulgaris)</strong></em><br>
        ema-rohi, orjavitsad, langetõverohi, poju, roosirohi, sala-koi-rohi</font></p>
    <p><font face="Arial" size="2">Harilik puju on meie pujudest kõige
        tavalisem.
        Sama harilik on vahest vaid
        <a href="ppuju.htm"> põldpuju</a>, Lääne-Eestis suudab ehk võistelda ka
        <a href="koirohi.htm">koirohi</a>. Harilikku puju pole teistest pujudest
        raske eristada. Ta on Eesti ainuke puju, kelle lehed on selgesti
        kahevärvilised: pealt tumerohelised, isegi läikivad, alt valged. Valge
        värvus on tingitud viltjatest karvadest. Kõigil teistel meie pujudel on
        ka lehe ülakülg enam või vähem valkjas või hallikas. Samuti on hariliku
        puju lehed teiste pujude omadest laiemad, tema lehehõlmade laius võib
        olla isegi üle sentimeetri. Üleüldse on ta teistest pujudest suurem ja
        võib sirguda isegi inimese mõõtu.<br>
      </font></p>
    <font face="Arial" size="2">
      <p>Harilik puju on inimesi armastav taim, aga näiteks putukatest pole tal
        sooja ega külma. Ka õite tolmeldamiseks ei vaja ta putukate abi, vaid
        laseb oma tolmuteri tuulel laiali kanda. Viimasest sugeneb probleem
        mõnedele inimestele. Just puju tolmuterad põhjustavad suve teisel poolel
        sageli allergilisi nähte. Seotust inimestega näitavad hariliku puju
        kasvukohad. Sellistes paikades, kus inimesed kunagi ei käi, ei leia ka
        harilikku puju. Ta kasvab enamasti inimasustuse läheduses. On see siis
        taluõuel või majahoovis, mahajäetud varemetes või isegi püstloodis
        kindlusemüüri kivipraos, sageli ka tee- ja põlluservadel, vahel
        umbrohuna põldudel. Kui olete näiteks oma kartulipõllult leidnud ilusa
        pujutaime, siis on soovitatav see välja tõmmata, sest ühel taimel valmib
        tuhandeid seemneid, mis võivad kõik teie põllule sattuda. Väljajuurimine
        polegi aga alati nii lihtne. Harilikku puju hoiavad maa sees väga
        kõvasti
        kinni esiteks rohked juured, aga teiseks veel arvukad risoomivõsundid.
        Risoomitükkidega
        võib puju ka paljuneda, tähtsamad selle ülesande täitjad on aga siiski
        seemned.</p>
    </font>
    <p><font face="Arial" size="2">Natuke hariliku puju rahvapärastest nimedest.
        Nimetus ema-rohi on otse tõlgitud taime saksakeelsest nimest. Orjavitsad
        on tekkinud sellest, et harilikku puju kasutati haavade raviks. Ka
        mõisas peksa saanud teoorjade veritsevaid kohti arstiti pujuga.
        Nimetused roosirohi ja sala-koi-rohi viitavad taime kasutamisele ühe
        nahahaiguse, roosi raviks. Nimi langetõverohi viitab otse arstitavale
        haigusele. Viimane oli selle taime kõige tuntum raviomadus. Peale selle,
        et harilik puju on ravimtaim, on ta ka toidutaim. Puju väikestest
        õisikutest saab kuivatamise ja peenestamise järel hea maitseaine
        lihatoitudele. Puju noori lehti võib keedetult kasutada köögivilja
        asemel nagu kapsa lehti.<br>
        <br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="hpuju2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
