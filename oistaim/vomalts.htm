<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>väikeseõiene lemmalts - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4"><b><img src="images/vaiklemm.jpg"
            align="right" hspace="6" height="200" width="270" vspace="6" border="1"></b>
      </font><font face="Arial" size="4" color="#005500"><strong>Väikeseõiene
          lemmalts</strong><br>
      </font><font face="Arial" size="3" color="#005500"><em><strong>(Impatiens
            parviflora)</strong></em><br>
        klõpshein, plõkslill, plõksukõrgas, leppmalts</font></p>
    <font face="Arial" size="2">
      <p>Lemmaltsu kasvab Eestis mitmesuguseid. Olgu öeldud, et vaid üks, õrn
        lemmalts, on Eestis pärismaine ja kasvab looduslikult. Õrn lemmalts on
        silmapaistva erekollase õiega niiskete ja varjuliste metsade ja
        võsastike taim. Kõige levinum lemmalts on kindlasti väikeseõieline
        lemmalts, kes on arvatavasti üks neist rohttaimedest, keda paljud on
        tähele pannud. </p>
      <p>Väikeseõielise lemmaltsa päriskoduks on Kesk-Aasia. Sealt levis taim
        Euroopasse alles ülemöödunud sajandil. Väikeseõiese lemmaltsa kiire
        maailmavallutusretk on päris uskumatu: paari sajandiga peaaegu kogu
        Euroopa, Aasia ja Põhja-Ameerika. Enamikel uutel kasvualadel on ta end
        nii kenasti sisse seadnud, et kui poleks vanu botaanilisi andmeid, ei
        usuks keegi, et ta pole looduslik vaid tulnuktaim. Väikeseõielist
        lemmaltsa on peetud Euroopa üheks kõige kiiremini kodunenud
        tulnukumbrohuks. Eestisse võis ta esmakordselt jõuda 1827. aastal, mil
        see toodi Altai teadusekspeditsioonilt Tartu Ülikooli botaanikaaeda,
        misjärel see metsistus algul Tartu parkidesse ning aedadesse, kust
        laienes juba üle Eesti.</p>
      <p>Eestis kasvab ta nimelt umbrohuna, mida näitab ka nime iseloomulik
        tagumine osa: malts. On ju <a href="harmalts.htm" style="color: #005500">
          malts</a> meil üks sage
        umbrohi. Päris põllule väikeseõiene
        lemmalts harilikult siiski ei tule: seal on enamasti liiga
        lage ja kuiv. Mulla pindmistes kihtides leviv väike juurestik ei talu
        kuivust ja seetõttu eelistab väikeseõieline lemmalts kasvada varjulistes
        kohtades, ennekõike lehtpuu metsades, kus muld on niiskem. Suurte
        põudade ajal võib lemmaltsa kasvukohtades näha huvitavat pilti: tihe
        lemmaltsaväli, muutub korraga väga hõredaks - kui vett on vähe, laseb
        taim lehed longu ja näib kuivanud. Lemmaltsa suurt veevajadust reedavad
        tema lihakad, veidi vesise väljanägemisega varred ja lehed.</p>
      <p>Väikeseõielise lemmaltsa õied on küll raskemini uuritavad, kui teiste
        lemmaltsaliikide omad, kuid huvitavad siiski. Kohe torkab silma, et neid
        saab
        jaotada vaid kaheks ühesuguseks pooleks, sest õie tagumises osas paistab
        väike
        kannus. See kannus on tekkinud muide ühest tupplehest. Ka Kroonlehed
        pole ühesugused:
        külgmised on kahekaupa alusel kokku kasvanud, kuid tipmine suur ümar
        kroonleht
        on täiesti vaba, teistest eraldi.</p>
      <p>Eriti huvitavad on aga lemmaltsa viljad. Botaanikud nimetavad viljade
        tüübiks kupraid, aga ennekõike teatab rahvas seda, et nende abil saab
        teha plõksatusi, mille tagajärjel seemned nelja ilmakaarde laiali
        lendavad. Kes pole proovinud, proovigu! Puudutage või pigistage õrnalt
        pikliku kupra kõige jämedamat kohta. Kui vili pole piisavalt valmis, ei
        juhtu midagi. Küpse vilja seinad rulluvad plõksatusega kokku ja seemned
        paiskuvad eemale. Sellest on tulnud rahvapärased nimed klõpshein,
        plõkslill ja teised seesugused.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vomalts2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
