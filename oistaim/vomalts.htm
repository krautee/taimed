<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>väikeseõiene lemmalts - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font size="4" face="Arial"><b><img src="images/vaiklemm.jpg"
align="right" hspace="6" vspace="6" border="1" width="270" height="200"></b> </font><font
color="#005500" size="4" face="Arial"><strong>Väikeseõiene lemmalts</strong><br>
</font><font color="#005500" size="3" face="Arial"><em><strong>(Impatiens parviflora)</strong></em><br>
klõpshein, plõkslill, plõksukõrgas, leppmalts</font></p>

<font FACE="Arial" SIZE="2">
<p>Lemmaltsu on meil mitmesuguseid. Aedades kasvatatakse suurte kirevate õitega
lemmaltsasid, looduses kasvab aga vaid kaks kollaseõielist. Üks neist on õrn
lemmalts, kel on mitme sentimeetri pikkused kollased õied. Teine aga väikeseõiene
lemmmalts, kelle õied on tõepoolest väikesed, kuni sentimeetripikkused. Väikeseõiene
lemmalts on aga meil kõige tavalisem selle perekonna esindaja, kuigi ta ei ole
meie põline liik. Tema päriskodumaaks on Kesk-Aasia, kust lemmalts levis Euroopasse
alles möödunud sajandil. Hämmastav on väikeseõiese lemmaltsa kiire
maailmavallutusretk: paari sajandiga peaaegu kogu Euroopa ja Aasia ning Põhja-Ameerika
ning nüüd ründab järjest uusi alasid. Enamikel oma uutel kasvualadel on ta
end mõnekümne aastaga nii kenasti sisse seadnud, et kui poleks ajalooürikuid,
siis ei usuks keegi, et ta pole looduslik liik, vaid tulnuktaim.</p>
<p>Paljud teadlased on teda pidanud õigustatult Euroopa kõige paremini
kodunenud umbrohuks. Väikeseõielist lemmaltsa peetakse just nimelt umbrohuks,
mida näitab ka tema nime tagumine osa: malts. On ju <a href="harmalts.htm" style="color: #005500"> malts</a> meil üks sage
umbrohi. Päris põllule väikeseõiene
lemmalts harilikult siiski ei tule: seal on enamasti liiga
lage ja kuiv. Pinnapealse ja väikese ulatusega juurestiku tõttu ei talu ta
kuivust ja seetõttu eelistab kasvada varjulistes kohtades, kus on niiskem muld.
Kui aga peaks saabuma põud, siis võib näha huvitavat vaatepilti, kus varem
tihe lemmaltsaväli, muutub korraga väga hõredaks. See on sellepärast, et vett
on vähe ja taim ei jõua oma lehti üleval hoida. Lemmaltsa suurt veevajadust näitavad
tema lihakad, veidi vesise väljanägemisega varred ja lehed.</p>
<p>Väikeseõielise lemmaltsa õied on küll raskemini uuritavad, kui teiste
lemmaltsaliikide omad, kuid huvitavad siiski. Kohe torkab silma, et neid saab
jaotada vaid kaheks ühesuguseks pooleks, sest õie tagumises osas paistab väike
kannus. See kannus on tekkinud muide ühest tupplehest. Ka Kroonlehed pole ühesugused:
külgmised on kahekaupa alusel kokku kasvanud, kuid tipmine suur ümar kroonleht
on täiesti vaba, teistest eraldi.</p>
<p>Eriti huvitavad on aga lemmaltsa viljad. Botaanikud nimetavad neid kupardeks,
kuid väikeste laste jaoks pole sellel küll mingit tähtsust. Nendega saab teha
huvitavaid plõksatusi, mille tagajärjel seemned nelja ilmakaare poole laiali
lendavad. Seda peate ise proovima. Otsige üles pikliku kupra alusel olev kõige
paksem osa ja puudutage seda või pigistage õrnalt kahe külje pealt. Kui vili
pole veel piisavalt valmis, siis ei juhtu midagi. Kui aga hästi läheb, siis käib
prõks ja vilja seinad rulluvad kokku ja seemned paikuvadki eemale. Sellest on
tulnud rahvapärased nimed klõpshein, plõkslill ja teised seesugused.</p>
</font>
<div align="center"><center>

<table border="1" cellspacing="1">
  <tr>
    <td><a href="vomalts2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
