<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik vaarikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/vaarikas.jpg" align="right" hspace="6" height="200"
        width="270" vspace="6" border="1"><strong><font face="Arial" size="4"> <font
            color="#005300">Harilik vaarikas</font></font></strong><br>
      <em><strong><font face="Arial" size="3" color="#005300">(Rubus idaeus)</font></strong></em><br>
      <font face="Arial" size="3" color="#005300">vabarn, vaargad, oarmarjad,
        vaarmarjad</font></p>
    <font face="Arial" size="2">
    </font>
    <p><font face="Arial" size="2">Vaarikas on kõigile tuntud taim. Põhjuseks on
        tema maitsvad viljad. Botaaniliselt pole need viljad üldsegi mitte
        marjad, nagu ollakse harjunud neid kutsuma, vaid hoopis koguluuviljad.
        Ilmselt
        ei leidu inimest, kellele need vastumeelsed oleksid. Kuid
        vaarikad pole vaid hea suutäis, need on ka väga kasulikud. Viljades on
        leitud
        palju erinevaid happeid, suhkruid, vitamiine, kauni vaarikapunase värvi
        annavad
        kokku mitmed erinevad värvained. Vaarikaid on juba väga ammusest ajast
        kasutatud
        ravimina. Kõige kasulikumad on vaarikad kohe värskelt süües, kuid neid
        saab tarbida kogu aasta jooksul. Selleks tuleb korjatud vaarikad laotada
        paariks
        päevaks päikse kätte närbuma. Seejärel kuivatatakse nad 40-45
      </font><font face="Symbol" size="2">°</font><font face="Arial" size="2">C
        juures.<br>
      </font></p>
    <font face="Arial" size="2">
      <p>Kuid ravimina ei kasutata ainult vaarikapõõsa marju. Nii marjadest kui
        ka
        vaarika lehtedest ja vartest saab ravimtee. See on muide hea õpetus
        matkajatele.
        Metsas on mõnikord raske tee tegemiseks materjali leida. Peaaegu alati
        leidub
        aga kuskil lähiümbruses mõni vaarikavälu. Tasub julgelt murda mõned
        nooremad vaarikavarred, panna teepotti keema ja maitsev ning kasulik tee
        on mõne
        minutiga valmis. Nii lehti kui ka varsi saab kasutada ka kuivatatult.</p>
      <p>Millised on siis need vaarika paljukiidetud toimed? Kõigepealt on
        vaarikatee
        väga hea higistama ajav vahend. Nii kasutatakse seda kõikvõimalike
        külmetuste
        ravimisel. Kuid vähendab ka peavalu ja väsimust ning alandab palavikku.
        Kuna
        vaarikad sisaldavad väga palju kasulikke aineid, siis on neil
        inimese organismi tugevdav toime. Tugev keha jõuab aga ka ise palju
        paremini
        haigustekitajate vastu võidelda. Mitmete tervisele kasulike ainete
        sisalduselt
        ületab vaarikas isegi maasikat ja mustsõstart. Kuna ta on nii kasulik,
        siis on
        inimesed loomulikult toonud ta ka marjaaedadesse kasvama ja aretanud
        hulgaliselt
        kultuursorte. Peab siiski ütlema, et metsas kasvav harilik vaarikas on
        kultuursortidest kasulikum. Samuti on ju laialt tuntud vaarikatest
        valmistatud hoidised. Ka kõigil keedistel, mahladel, kompottidel ja
        siirupitel on raviv ja tervist tugevdav toime, kuid parimad on ikkagi
        värsked viljad.</p>
      <p>Inimene pole aga ainus, kes vaarikast huvitatud on. Vaarikas on ka
        suurepärane
        toit paljudele metsaelanikele. Karud ja paljud linnud söövad meeleldi
        vaarika
        magusaid vilju ning levitavad nii ka vaarika seemneid. See tähendab, et
        need koosnevad pisikestest
        terataolistest luuviljadest, mida on ühes viljas mitukümmend. Ning
        teiseks ei
        ole seemnetega levimine vaarikal üldse mitte peamine levimisviis. Tema
        juurepungadest arenevad uued maapealsed võsud, mis esimesel aastal
        kasvavad
        rinnakõrguseks ja teisel aastal viljuvad. Nii juureharude pungadega
        vaarikas
        peamiselt laienebki.</p>
      <p>Kindlasti on kõik vaarikasööjad näinud ka ussitanud vaarikat. Olgu
        siinkohal öeldud, et tegu pole üldsegi mitte ussiga, vaid hoopis ühe
        putuka
        vastsega. Need, kes vaarikaid kahjustavad, on vaarikamardika tõugud.
        Augustis
        nad kaovad, sest peavad minema mulda nukkuma, et sügisel mardikatena
        välja
        tulla. Talve elavad mardikad üle mullas, juunikuus aga munevad oma munad
        noortele vaarikatele ja vaarikamardika eluring algab otsast peale.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vaarikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
