<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kassikäpp - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/kassikapp.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><b>
        </b><strong>Harilik kassikäpp</strong><br>
      </font><font face="Arial" size="3" color="#005500"><em><strong>(Antennaria
            dioica)</strong></em><br>
        kiisukäpad, salakoirohi, kooljavearohi, kõõmaheinad</font></p>
    <p><font face="Arial" size="2">Olete võib-olla koolitunnist kuulnud, et
        kassikäpp on kahekojaline, ja taolisi rohttaimi ei ole Eestis palju. Aga
        mida kahekojalisus tähendab? Kahekojaline on selline taimeliik, kellel
        on emasõied ühel, isasõied teisel taimel, teisisõnu, kellel on nii emas-
        kui isastaimed, teisisõnu, kelle emas- ja isasõied “elavad” erinevas
        “kojas”. Seega ei saa üksi kasvavatel kahekojalistel taimedel seemned
        kunagi valmida. Nii kasvavadki kassikäpad sageli hulganisti koos,
        emastaimed ja isastaimed lähestikku. Kassikäpad asustavad tavaliselt
        kõige kuivemad kohad männimetsades, metsateedel ja lagendikel, harvem
        võib neid kohata niidul. Oma kehva
        pinnasega kasvukohas moodustab kassikäpp terve suure
        "koloonia". Nii on sageli
        kogu maa kassikäppadega kaetud.</font></p>
    <font face="Arial" size="2">
      <p>Et kassikäpp saaks tiheda muruvaiba moodustada, selleks on tal hästi
        arenenud vegetatiivne paljunemine, paljunemine, mis ei vaja seemneid.
        Kassikäpa maa-alustest roomavatest vartest kasvavad välja võsundid, mis
        võivad soodsates tingimustes juurduda ja anda alguse uuele taimele.
        Noored taimed kasvatavad vaid juurmise lehekodariku ja nii tekibki tihe
        “kassikäpamuru”. Õitsema hakkavad vanemad taimed. Siis kerkib päikse
        poole paarikümne sentimeetri kõrgune vars, mis on kaetud kitsaste
        viltkarvaste lehtedega. Ka juurmised kodarikulehed on noorena mõlemalt
        küljelt valgeviltjad, hiljem vaid alumiselt küljelt.</p>
      <p>Eriti huvitavad on kassikäpa õied, õigupoolest õisikud. Kassikäpal,
        nagu kõigil korvõieliste sugukonda kuuluvatel taimedel, on korvõisikud.
        Korvõisikud koosnevad paljudest väikestest putkõitest ja üldkatise
        lehtedest. (Üldkatise lehed ümbritsevad korvõisikuid ja neid tasub
        korvõielistega lähemalt tutvuvatel taimesõpradel tähele panna, sest
        viimaste kuju ja iseärasuste järgi määratakse sageli liike.) Ühe varre
        tipus on kassikäpal tavaliselt neli kuni kümme õisikut. Panna tähele, et
        kassikäpa puhul on õite liitumine õisikusse eriti tähelepanuväärne, sest
        korvõisikud, mis ise koosnevad paljudest väikestest õitest, on omakorda
        ühinenud. Taoliselt mitmekordselt ühinenud õied moodustavadki väga pehme
        välimusega liitõisiku, mille järgi on taimele nimi antud - kassikäpp. <br>
        <br>
        Osadel kassikäpa taimedel on vaid emasõitest koosnevad õisikud, teistel
        seevastu mitte isasõitest, vaid mõlemasugulistest õitest koosnevad
        õisikud. Siiski toimivad mõlemasoolised õie isasõitena, sest emakas on
        neis viljatu ja seemned ei arene. Kes mais või juunis õitsevaid
        kassikäppi näinud, teab, et osa kassikäppasid on valgete õisikutega, osa
        aga roosad või päris tumepunased. Värvi järgi saab öelda, millised on
        emastaimed, millised mõlemasugulised. Mõlemasoolised õied on kassikäpal
        alati valged, emasõied aga enamasti roosades või punastes toonides.</p>
      <p>Selline ilus taim sobib loomulikult hästi iluaedadesse, näiteks
        kiviktaimlasse või kuiva liivase koha katmiseks. Kuid kassikäppa on ka
        rahva
        seas ravimtaimeks peetud. Temast on abi saadud nii maopõletiku kui
        kõhulahtisuse
        korral, samuti paisete ja isegi lihtsa köha puhul.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kassikap2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
