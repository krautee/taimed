<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <title>kare kõrvik - täiendav info</title>
  </head>
  <body bgcolor="#FFFFFF" background="images/1HTtaust.gif">
    <div align="center">
      <center>
        <table width="98%" cellspacing="0" cellpadding="3" border="1">
          <tbody>
            <tr>
              <td>
                <b><font face="Arial" size="2" color="#006000">Eestikeelne nimi</font></b></td>
              <td width="80%">
                <font face="Arial" size="2">kare kõrvik</font></td>
              <td rowspan="4">
                <img src="images/kare-korvik2.jpg" border="1"></td>
            </tr>
            <tr>
              <td>
                <b><font face="Arial" size="2" color="#006000">Ladinakeelne nimi</font></b></td>
              <td width="80%">
                <font face="Arial" size="2"><i>Galeopsis tetrahit</i> L.</font></td>
            </tr>
            <tr>
              <td height="35">
                <b><font face="Arial" size="2" color="#006000">Rahvapärased
                    nimed</font></b></td>
              <td height="35" width="80%">
                <font face="Arial" size="2">tiass, tigane, mesi-lilled,
                  põldkõrvitsad, kirju nõges</font></td>
            </tr>
            <tr>
              <td>
                <b><font face="Arial" size="2" color="#006000">Süstemaatiline
                    kuuluvus</font></b></td>
              <td width="80%">
                <font face="Arial" size="2">Kuulub sugukonda huulõielised,
                  perekonda kõrvik.<font></font></font></td>
            </tr>
            <tr>
              <td>
                <b><font face="Arial" size="2" color="#006000">Eluvorm</font></b></td>
              <td colspan="2" width="80%">
                <font face="Arial" size="2">Üheaastane rohttaim. Kõrgus (8) 20-</font><font
                  face="Symbol" size="2"></font><font face="Arial" size="2">50
                  (vahel üle 70) cm.</font></td>
            </tr>
            <tr>
              <td>
                <b><font face="Arial" size="2" color="#006000">Õis</font></b></td>
              <td colspan="2" width="80%">
                <font face="Arial" size="2">Mõlemasugulised kaheli õiekattega
                  õied. Tupp umbes 1 cm pikkune, selgesti esiletungivate
                  roodudega, kõvade naaskeljate tipmetega. Kroon tavaliselt
                  umbes 1,5 cm pikkune, lilla, harvem valkjas, neelu juures
                  erkkollase laiguga ja lilla võrkja joonisega, välisküljel
                  karvane. Krooni putk ulatub veidi üle tupe. Krooni alahuule
                  keskmise hõlma pikkus ja laius on enam-vähem võrdsed, madalalt
                  sämpunud või terve servaga. Õite alusel on süstjad ogajalt
                  teritunud näärmekarvadega kandelehed. Õied asuvad männastena
                  varre ja selle harude tipus. Õitseb juunist augustini, kuid
                  vahel võib üksikuid õitsevaid taimi leida veel oktoobris.</font></td>
            </tr>
            <tr>
              <td>
                <b><font face="Arial" size="2" color="#006000">Vili</font></b></td>
              <td colspan="2" width="80%">
                <font face="Arial" size="2">Ümmargused, veidi ebasümmeetriliselt
                  äraspidimunajad pähklikesed, nende pind on peenelt kühmuline,
                  värvus tume- kuni hallikaspruun musta marmoreeritud
                  joonistusega, ühel taimel võib areneda mitusada seemet.
                  Valmivad alates juulist.</font></td>
            </tr>
            <tr>
              <td>
                <b><font face="Arial" size="2" color="#006000">Leht</font></b></td>
              <td colspan="2" width="80%">
                <font face="Arial" size="2">Munajad kuni süstjad teravatipulised
                  hambulise servaga ümardunud või kiilja alusega rootsulised
                  lihtlehed, mõlemalt pinnalt pehmekarvased. Lehe pikkus
                  keskmiselt 3</font><font face="Symbol" size="2">-</font><font
                  face="Arial" size="2">7 cm ja laius 1,5</font><font face="Symbol"
                  size="2">-</font><font face="Arial" size="2">5 cm.</font></td>
            </tr>
            <tr>
              <td>
                <b><font face="Arial" size="2" color="#006000">Vars</font></b></td>
              <td colspan="2" width="80%">
                <font face="Arial" size="2">Püstine, enamasti harunenud, tugev,
                  sõlmede all jämenenud ja kaetud torkivate veidi allapoole
                  hoiduvate harjastega, vahel pehmete karvadega, sõlmevahedel
                  mõnikord peaaegu päris paljas.</font></td>
            </tr>
            <tr>
              <td>
                <b><font face="Arial" size="2" color="#006000">Maa-alune osa</font></b></td>
              <td colspan="2" width="80%">
                <font face="Arial" size="2">Juurestik üheaastase taime kohta
                  keskmiselt arenenud.</font></td>
            </tr>
            <tr>
              <td>
                <b><font face="Arial" size="2" color="#006000">Paljunemine</font></b></td>
              <td colspan="2" width="80%">
                <font face="Arial" size="2">Paljuneb seemnetega.</font></td>
            </tr>
            <tr>
              <td>
                <b><font face="Arial" size="2" color="#006000">Levik ja ohtrus</font></b></td>
              <td colspan="2" width="80%">
                <font face="Arial" size="2">Levinud suuremas osas Euroopas,
                  tulnukana esineb ka Põhja-Ameerikas. Eestis sage, kõige
                  tavalisem kõrvikuliik.</font></td>
            </tr>
            <tr>
              <td>
                <b><font face="Arial" size="2" color="#006000">Kasvukoht</font></b></td>
              <td colspan="2" width="80%">
                <font face="Arial" size="2">Esineb peamiselt umbrohuna põldudel,
                  sagedamini kartuli- ja rukkipõllul, kuid kasvab ka söötidel,
                  jäätmaadel, elamute ümbruses, salu- ja laanemetsade servadel,
                  vahel pärisniitudel.</font></td>
            </tr>
            <tr>
              <td>
                <b><font face="Arial" size="2" color="#006000">Koht ökosüsteemis</font></b></td>
              <td colspan="2" width="80%">
                <font face="Arial" size="2">Enamik loomi teda ei söö, sest taim
                  on väga kare. Küll on aga mitmetele loomadele toiduks kõrviku
                  seemned. Tolmeldavad putukad saavad nektarit.</font></td>
            </tr>
            <tr>
              <td>
                <b><font face="Arial" size="2" color="#006000">Kaitse</font></b></td>
              <td colspan="2" width="80%">
                <font face="Arial" size="2">Ei kuulu kaitstavate taimede
                  nimekirja.</font></td>
            </tr>
            <tr>
              <td>
                <b><font face="Arial" size="2" color="#006000">Kasutamine</font></b></td>
              <td colspan="2" width="80%">
                <font face="Arial" size="2">Kiiresti leviv tülikas põlluumbrohi.
                  Kultuurist kõrvaldamiseks on vaja taimed enne seemnete
                  valmimist välja katkuda. Seemneist on valmistatud õli värnitsa
                  valmistamiseks, jalanõude määrimiseks jne. Maitselt on õli
                  hea, kuid
                  toiduks pole
                  see
                  sobiv, sest võib esile kutsuda jäsemete halvatuse. Hobustele
                  on taim mürgine.</font></td>
            </tr>
            <tr>
              <td><b style="font-weight:normal;" id="docs-internal-guid-00df57be-7fff-c082-9ddf-65880ce6374e"><span
style="font-size:10pt;font-family:Arial;color:#006000;background-color:transparent;font-weight:700;font-style:normal;font-variant:normal;text-decoration:none;vertical-align:baseline;white-space:pre;white-space:pre-wrap;">Sarnased taimed</span></b></td>
              <td rowspan="1" colspan="2"><font face="Arial" size="2">Kõrvikutega
                  on nii, et õiteta neid peaaegu määrata ei saa.Õite järgi
                  kõrvikute eristamine on seevastu üsna kerge. Kareda kõrviku
                  õis on punakas ja õie alumine huul on sissesopistuseta või
                  ainult madala sissesopistusega. Kõrvikutele on mõnevõrra
                  sarnased iminõgesed, kelle varred pole sel määral torkivad.
                  Kõrvikute ja iminõgeste eristamiseks sobivad ka õie tunnused,
                  aga nendega tutvu juba ise.</font></td>
            </tr>
          </tbody>
        </table>
      </center>
    </div>
    <p align="center">&nbsp;</p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="karekorv.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
