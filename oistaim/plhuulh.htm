<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>pikalehine huulhein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/pikhuulh.jpg"
align="right" hspace="6" vspace="6" border="1" width="270" height="200"> </font></b><font
color="#005300" size="4" face="Arial"><strong>Pikalehine huulhein</strong><br>
</font><font color="#005300" size="3" face="Arial"><em><strong>(Drosera anglica)</strong></em></font></p>

<font FACE="Arial" SIZE="2">
<p>Huulheinad on Eesti soode ühed huvitavamad taimed, sest nad on
putuktoidulised. Putukate püüdmiseks on neil lehtede servas
kuni 6 mm pikkused karvad. Kui putukas, näiteks mõni väike sääsk või kärbes,
lendab juhuslikult lehele, siis kleepub ta limasse ja mõne aja pärast ümbritsevad
teda juba karvakesed, mille abil taim püütud toidu seedib. Putukaid peab see väike
rabade taim püüdma seepärast, et soopinnas on väga toitainetevaene.</p>
<p>Pikalehine huulhein erineb meie teistest huulheinadest pikliku kujuga lehtede
poolest. Kuna tema lehed on suuremad, siis saab ta ka teistest suuremat saaki püüda,
isegi kuni sentimeetripikkuseid putukaid. Ehkki pikalehine huulhein kasvab
enamasti ikka turbasamblal, võib teda erinevalt teistest liikidest leida ka päris
veest.</p>
<p>Huulheina on nimetatud ka samblamõõtjaks. Turbasamblal kasvades peab ta
viimase kasvuga sammu pidama. Seega peab ta igal aastal kasvatama uue võsu ülespoole.
Kuna aga soos lagunevad jäänused aeglaselt, siis on sambla sees näha paljude
viimaste aastate juurdekasvud ja lehekodarikud, nende järgi saabki mõõta, kui
palju on samblakiht mingil aastal paksenenud.</p>
<p>Praegu kasutatakse huulheina suhteliselt vähe, kuid tema kasutamisvõimalused
on tegelikult väga rikkalikud. Piiravaks saab taime raske kättesaamine märgadelt
sooaladelt ning väike kasv - vajalikku hulka taimi on raske koguda. Mujal
maailmas on ta soode vähesuse tõttu üsna haruldane.</p>
<p>Huulheina on Eestis kasutatud silma- ja kõrvahaiguste korral, lehti pandi
huultele ohatisest vabanemiseks. Lehed sisaldavad paljusid happeid ja pisikuid hävitavaid
aineid. Eriti hästi on neist tehtud ravim mõjunud läkaköha vastu. Varem on
huulhein leidnud laia kasutamist ka mujal maailmas: hingamisteede- ja
soolehaiguste raviks, krampide vastu, tedretähnide ja konnasilmade
eemaldamiseks, närvihaiguste ja peavalu puhul. Norras on teda tarvitatud piima
konserveerimiseks, temast on saadud ka punast ja kollast toiduvärvi.</p>
</font>
<div align="center"><center>

<table border="1" cellspacing="1">
  <tr>
    <td><a href="plhuulh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
