<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>pikalehine huulhein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/pikhuulh.jpg"
            hspace="6" height="200" width="270" vspace="6" border="1" align="right">
        </font></b><font face="Arial" size="4" color="#005300"><strong>Pikalehine
          huulhein</strong><br>
      </font><font face="Arial" size="3" color="#005300"><em><strong>(Drosera
            anglica)</strong></em></font></p>
    <font face="Arial" size="2">
      <p>Huulheinad on putuktoidulised soodes elavad taimed. Putukate püüdmiseks
        on neil lehtede servas kuni 6 mm pikkused karvad. Kui putukas, näiteks
        mõni sääsk või kärbes, lendab juhuslikult lehele, siis kleepub ta
        limasse ja mõne aja pärast ümbritsevad teda juba karvakesed, mille abil
        püütud toit seeditakse. Putukaid peab see väike rabade taim püüdma
        seepärast, et turbamättal kasvades ei saa ta juurtega toitu kätte. Kuigi
        Eestis on huulheinad tavalised, siis mujal maailmas jäävad nad soode
        vähenemise tõttu aina haruldasemaks.</p>
      <p>Pikalehine huulhein erineb meie teistest huulheinadest pikliku kujuga
        lehtede
        poolest. Kuna tema lehed on suuremad, siis saab ta ka teistest suuremat
        saaki püüda,
        isegi kuni sentimeetripikkuseid putukaid. Ehkki pikalehine huulhein
        kasvab
        enamasti ikka turbasamblal, võib teda erinevalt teistest liikidest leida
        ka päris
        veest, lauka servalt ja älvestest.</p>
      <p>Huulheina on nimetatud ka samblamõõtjaks. Turbasamblal kasvades peab ta
        viimase kasvuga sammu pidama. Seega peab ta igal aastal kasvatama uue
        võsu ülespoole.
        Kuna aga soos lagunevad jäänused aeglaselt, siis on sambla sees näha
        paljude
        viimaste aastate juurdekasvud ja lehekodarikud, nende järgi saabki
        mõõta, kui
        palju on samblakiht mingil aastal paksenenud.</p>
      <p>Praegu kasutatakse huulheina suhteliselt vähe, kuid tema
        kasutamisvõimalused
        on tegelikult väga rikkalikud. Piiravaks saab taime raske kättesaamine
        märgadelt
        sooaladelt ning väike kasv - vajalikku hulka taimi on raske koguda.
        Huulheina on Eestis kasutatud silma- ja kõrvahaiguste korral, lehti
        pandi huultele ohatisest vabanemiseks. Lehed sisaldavad happeid ja
        pisikuid hävitavaid aineid. Eriti hästi on neist tehtud arstim mõjunud
        läkaköha vastu. Varem on huulhein leidnud laia kasutamist, teda on
        tarvitatud hingamisteede- ja soolehaiguste raviks, krampide vastu,
        tedretähnide ja konnasilmade eemaldamiseks, närvihaiguste ja peavalu
        puhul. Norras on teda tarvitatud piima konserveerimiseks, temast on
        saadud punast ja kollast toiduvärvi.</p>
    </font><font face="Arial" size="2">
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="plhuulh2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
