<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>koera-pöörirohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial,Arial" size="4" color="#005300"><b><img
            src="images/koerapoor.jpg" hspace="6" height="270" width="200" vspace="6"
            border="1" align="right"> </b><strong>Koera-pöörirohi</strong><br>
      </font><font face="Arial,Arial" size="3" color="#005300"><em><strong>(Hyoscyamus
            niger)</strong></em><br>
        hullukoeraputk, maruhain, hambahain, pinipussuhain</font></p>
    <p><font face="Arial" size="2">Koera-pöörirohi on laialt tuntud taimenimi,
        kuigi teda ennast võib harva kohata. Taim jääb kergesti meelde oma
        iseloomuliku välimuse ja veel omapärasema lõhna
        tõttu. Koera-pöörirohu lõhn
        meenutab roiskumaläinud raipe oma. Viimase tõttu ei söö teda kariloomad
        kuigi meelsasti, küll aga võivad teda närida näiteks koerad, kes iga
        lihalõhnalist
        asja uudistavad. Sellepärast on tema nimedes ka nii sageli “koera”
        kasutatud.</font></p>
    <p><font face="Arial" size="2">Peale koerapöörirohu on tal veel lugematul
        hulgal sama tabavaid
        nimesid: näiteks hullukoerarohi, koerapeajuured, lollikoerarohi,
        maruhein ja
        rumalakoeralill. Need täpsustavad nime teist poolt. See taim võib koera
        segaseks ajada. Teda olla isegi sel eesmärgil kasutatud: vihamehe
        koerale viidi
        koera-pöörirohu keeduvees leotatud leivaviil, koer sõi selle ära ja läks
        maruvihaseks, ka oma peremehe peale. Samas võis aga juhtuda ka nii, et
        koer ei
        näinudki enam oma peremeest, suri enne ära.</font></p>
    <font face="Arial" size="2">
      <p>Kuid mõistagi ei ole koera-pöörirohi ohtlik vaid koertele. Kõik selle
        taime osad on mürgised ja võivad inimese seedeteedesse sattudes
        põhjustada
        isegi kõige kurvemaid tagajärgi. Koera-pöörirohu leotis kuulus varem ka
        kurjategijate rikkalikku arsenali. Tema mürgistusnähtudeks on janu
        tekkimine,
        peapööritus ja oksendamine, seejärel võivad tekkida krambid ja
        märatsemishood,
        imelikud kujutluspildid ja mis kõik veel. Seega ei ole koera-pöörirohu
        mürgistuse
        kahtluse korral nalja ja tuleb võimalikult kiiresti kutsuda kiirabi.
        Enne
        arstide saabumist võib aga kannatanule anda veega segatud sütt, see imeb
        endasse mürke, mis ei ole veel jõudnud haige maost ja sooltest imenduda.
        Ohtlik võib olla ka koerapöörirohu mahla silma sattumine, kui silmi
        kätega hõõrutakse.</p>
      <p>Siiski on seda ohtlikku taime väga mitmesugustel eesmärkidel kasutatud.
        Ravimtaimena on
        teda tuntud vähemalt viis tuhat aastat. Kasutatakse peamiselt
        tema juurekodariku lehti, harvem ka seemneid. Lehtedest ja
        seemnetest tehtud arstimid olnud aga nii nõutud, et pikka aega
        on
        Kesk-Euroopas koera-pöörirohtu suurtel põldudel kultuurtaimena
        kasvatatud.
        Koera-pöörirohi aitas õiges annuses peamiselt igasuguste valude, kuid ka
        mitmete peaaegu
        ravimatute haiguste vastu. Keskajal kasutati teda tuimestava vahendina
        ka
        kirurgias, kuid see keelati seadusega ära. Rahvameditsiinis on ta tuntud
        veel
        hambavalurohuna. Viimase peletamiseks pandi pöörirohu hallikas seeme
        valutava
        hamba alla. Kaasajal ei tohi ise mitte mingil juhul selle taimega
        ravitsemist
        proovida, sest see võib kurvalt lõppeda. Peale ravimise on teda
        kasutatud ka nõidade mürgitamiseks: neilt oli võimalik selle mürgi abil
        valetunnistusi välja meelitada. Kui mürkide lai kasutuspõld aga kõrvale
        jätta, siis saab
        temast ka näiteks omapärast hõbevalget värvainet.</p>
      <p>Kõige lõpuks taime äratundmisest. Otsida tasub teda prahipaikadelt ja
        teeservadelt. Koera-pöörirohi on üleni kleepuvate karvadega kaetud.
        Teiseks
        on tal ebameeldiv lõhn, nagu juba öeldud. Kolmandaks on tal väga
        omapärased
        õied. Need on kellukakujulised, asuvad pika õisiku ülaküljel ja on
        rohekas-
        või roosakaskollased, tumedate lillakate soontega. Just õied ja lõhn
        peaksid
        tema määramise eriti kergeks tegema. Huvitavad on ka koera-pöörirohu
        viljad:
        need on kuprad, mis avanevad kaanega - üpris ainulaadne viljatüüp Eesti
        taimede hulgas.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="koerapoor2.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
