<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kullerkupp - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kullerkupp.jpg" align="right" border="1" hspace="6" vspace="6" width="200"
height="270"> </b><strong>Kullerkupp</strong><br>
</font><font color="#005300" size="3" face="Arial"><em><strong>(Trollius europaeus)</strong></em><br>
munalill, haninupp, kulderkupud, kuldnupp, kullerkukk</font></p>

<p><font size="2" face="Arial">Kullerkuppe käiakse
korjamas mai lõpul või
juunikuus.
Selleks tuleb tavaliselt panna jalga pikad püksid, sest
kullerkupud
kasvavad
kõrge kareda rohu sees, sageli koos nõgestega. Kui aga nendeni jõutud, siis
on tasu vääriline. Üks puhmik annab mitu kaunist õievart ja sealsamas suure
põõsa lähedal kasvab veel hulganisti väiksemaid, kuid samuti õitsevaid
taimi. Ka peenral võib kullerkupupuhmik väga suureks kasvada.</p>

<p>Paljuneb kullerkupp seemnete abil, mis ise taimest kuigi kaugele ei levi.
Kaugemale saavad need loomade abiga. Lähedalt vaadates on kullerkupu viljad üpris
huvitavad. Kõigepealt näeme ümarat läikivat nutti. Võiks arvata, et see
ongi tema vili, milles turritavad vastu sentimeetripikkused läikivrohelised
seemned. Kuid nii see pole. See kerajas moodustis on alles tema koguvili, mis
koosneb veidi hernekauna meenutavatest viljadest. Viljade tipul on väike kõver
konksuke. Selle abil saab ta haakuda mõne mööduva looma või ka inimese külge.
Nii et sageli ei levi kullerkupp mitte seemnetega, vaid hoopis viljadega. Kui
aga keegi vilju laiali ei kanna, siis pudenevad kullerkupu väikesed ja läikivad
mustad seemned taime lähedusse.</p>
<p>Omapärased on ka kullerkupu õied, sarnaseid ei leidu ühelgi
teisel
Eesti taimel.
Kõik teavad, et
need on väikese ümara palli kujuga, veidi ülevalt lapikuks
surutud. Kuid vähesed teavad, mis need kollased õie kaunistajad ja
tolmeldavate putukate kohale meelitajad lehed on
botaaniliselt. Koolitunnist on
küllap meeles, et õied koosnevad rohelistest tupplehtedest, värvilistest
kroonlehtedest, tolmukatest ja ühest emakast. Tulikaliste sugukonnas on need
reeglid sageli sassis. Kullerkupu kollased õielehed, mis peidavad sageli kõiki
teisi õie osi, on hoopis tupplehed. Nende järgi on ta endale ka rahvapärase
nime haninupp saanud, sest hanepoegade värvus on algul peaaegu samasugune kui
kullerkupu
õiel. Kuid kroonlehed on kullerkupul siiski olemas, ent need on
muundunud kitsasteks, suure meemahutiga lehekesteks. Nektar kostitab putukaid
tolmeldamise eest. Ka emakatega pole kõik tavalist moodi. Neid on kullerkupul palju
rohkem
kui
tavaliselt
teistel
taimedel.</p>
<p>Vanarahvas on hinnanud kullerkupu ilu, ent muud suuremat praktilist väärtust
ei teata
tal
olevat. Lõuna-Eestis teatakse mõnel pool, et munaninni
(kullerkuppu) ei tohtinud sel ajal metsast koju tuua, kui kanad haudusid, sest
siis ei tulevat munadest linnupoegi, vaid munad muutuvad mädaks. Üldse on
kullerkupuga
kohta
teada
mitmeid surma ja eriti leinaga seotud uskumusi, mida väljendab
ka tuntud rahvalaul: “sinililled silma peale / kullerkupud kulmu peale
/aruheinad haua peale”.</p>
<p>Kullerkuppe korjates on kasulik teada ka seda, et temagi on veidi mürgine,
nagu enamik tulikalisi. Seega ei maksa lilli korjates käsi suhu toppida. Üldse
peaks kullerkuppe korjates vaatama, et ikka piisavalt taimi õitsema jääks –
suurte linnade ja muude asulate ümbruses kipub see kaunis lill ärakorjamise tõttu
haruldaseks muutuma.</p>
</font>
<div align="center"><center>

<table border="1" cellspacing="1">
  <tr>
    <td><a href="kkupp2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
