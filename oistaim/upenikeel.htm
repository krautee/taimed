<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ujuv penikeel - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/ujuvpeni.jpg"
              align="right" hspace="6" height="200" width="270" vspace="6" border="1"></b><strong>Ujuv
            penikeel</strong><br>
        </big><em><strong>(Potamogeton natans)</strong></em><br>
        koerakeel, koerakeelmerohud, vähiein, konnakapsad, kuduhein</font></p>
    <p align="left"><font face="Arial" size="2">Eestis on seni leitud ligi
        kakskümmend penikeele liiki. Paljud neist on väga sarnased. Lisaks
        võivad nad omavahel ristuda ja anda kahe liigi vahepealsete tunnustega
        taimi, hübriide. Ujuv penikeel on üks neist, kelle tunneb hõlpsasti ära.
        Oma osa on ka sellel, et tema on Eestis tavaline kuid talle lähedasi
        liike kohtab harvem. Ujuv penikeel on tavaline seetõttu, et tal on oma
        vesisele kasvukohale vähem nõudmisi kui ühelgi teisel penikeelel.</font></p>
    <font face="Arial" size="2">
      <p align="left">Kui olete penikeeli pikemat aega tähele pannud, siis võite
        ujuva penikeele ära tunda ka ainult veepinnal ujuvate pruunikate
        munakujuliste lehtede järgi. Algajale ei pruugi selline määramine õiget
        vastust anda. Kindlam on uurida ka veesiseseid lehti. Ujuval penikeelel
        on need pikad ja peened nagu rootsud ning nende laba on peaaegu
        täielikult kadunud. Lisaks laiadele ujulehtedele ja kitsastele
        veesisestele lehtedele on ujuva penikeele ülemiste lehtede alusel veel
        pikad kileja
        servaga abilehed. Ujuva penikeele jaoks on iseloomulik, et nad on sageli
        enam kui kümne
        sentimeetri pikkused.</p>
      <p align="left">Ujuv penikeel ei ole veekogudes vabalt ringi ujuv taim. Ta
        on põhja kinnitunud roomava ja rohkesti haruneva varre, risoomi abil.
        Risoomina elab penikeel üle ka talve. Kevadel kasvab sellest välja
        arvukalt varsi, mis tõusevad otse veepinna poole. Nii moodustub
        penikeeltest tihe veealune tihnik, rääkimata sellest, et sageli on kogu
        veekogu pind tema ujulehtedega kaetud. Nii on ujuv penikeel heaks
        toidutaimeks paljudele väikestele veeloomadele ja mõnedele kaladele,
        samuti kinnituskohaks näiteks konnakudule. Ujuv penikeel on taim, kes
        võib põhjustada kiiret veekogude kinnikasvamist. Ujuv penikeel muutub
        massiliseks ennekõike neis veekogudes, kus vette on jõudnud liiga palju
        toitaineid.</p>
      <p align="left">Kui
        olete nõuks võtnud veekogu kinnikasvamist takistada ja penikeeletaimed
        välja kitkuda,
        siis võite neid proovida pakkuda loomadele söödaks. Kui see ei õnnestu,
        siis laotage
        nad lihtsalt väetisena põllule. Harilikult aga niimoodi penikeelest
        vabaneda ei
        õnnestu, sest risoomid on kõvasti põhja küljes kinni. Niisiis peab
        vaatama, et veekogu taimedel
        ei oleks vohamiseks liiga palju toitaineid.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="upenikeel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
