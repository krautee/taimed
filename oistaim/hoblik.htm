<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>hapu oblikas - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/hapu-oblikas.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"><strong>Hapu
oblikas</strong><br>
</font><font color="#005500" size="3" face="Arial"><em><strong>(Rumex acetosa)</strong></em><br>
hapik, oblik, hublik, apuein, hapukapsas</font></p>

<p><font size="2" face="Arial">Hapu oblikas on lastele hästi tuntud hapude
lehtedega taim. Paljud teavad ilmselt, et hapu on tegelikult kogu taim, mitte
ainult tema lehed. Hapu oblika meeldiva maitsega lehed kosutavad sageli ka
vanemaid rännumehi. Lehti kasutatakse
köögiviljana salatite ja suppide
valmistamiseks. Hapu oblikat ning temast aretatud sorte kasvatatakse isegi sel
eesmärgil aiapeenardel. Looduslikult levib hapu oblikas mitmesugustel niitudel,
nii kuivematel kui märjematel, vahel ka hõredates metsades.</p>

<p>Samas peab hapuoblikaid süües teadma, et hapu maitse annab oblikhape. See
on aga mürgine ja võib suures koguses põhjustada küllaltki raskeid mürgistusnähte.
See tugev hape teeb halba nii meie maole kui ka neerudele. Väliste nähtudena
võib
aga
tekkida
raske oksendamine ning peapööritus, kõhulahtisus ja õhupuudustunne.
Nimetatud juhtudel tuleb kannatanule anda kiiresti mõnda
kaltsiumisoola. Samamoodi mürgine on hapu oblikas koduloomadele, kelledest
sagedamini esineb mürgistusi lammastel. Väiksemas koguses ja kuivatatult on
oblikad siiski kõigile taimtoidulistele loomadele heaks toiduks. Ka inimesed võivad
neid mõõdukalt tarbida täiesti ohutult.</p>
<p>Maa sees on hapu oblikal võimas juurestik. Õigemini on tal seal üks tugev
risoom ja alles sellest lähtuvad rohked juurepuntrad. Risoomi abil, võib hapu oblikas ka paljuneda. Kuid samas valmib tal ka arvukalt
seemneid. Huvitav on võib-olla teada, et oblika viljadeks on pähklid.</p>
<p>Tavaliselt ei tea inimesed kuigi kindlalt, milline taim on nüüd see õige
hapu oblikas ja milline mitte. Nii peetakse hapu oblikaks iga hapu lehega enam-vähem
oblika välimusega taime. Samas pole hapu oblika liigi kindlaks tegemiseks just
paljut vaja teada. Esiteks tuleb vaadata taime lehe kuju. Hapu oblikal on see
nooljas: lehe alumise otsa hõlmad ulatuvad rootsul labale kinnitumise kohast
palju allpoole. Lehe alus on seega ühel sirgel kogu lehelabaga. Teiseks tuleb
veenduda, et taime õisik oleks hõre. Tihe on ta aasoblikal. Noolja lehe
vastand on aga odajas. See tähendab, et lehe alusel on hõlmad, mis on risti
lehelaba peateljega. Nii moodustuks nagu odaots. Sellised lehed on näiteks
<a href="voblikas.htm"> väikesel
oblikal</a>. Aas- ja väikese oblika lehed pole ka nii hea maitsega, kui hapul
oblikal.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="hoblik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
