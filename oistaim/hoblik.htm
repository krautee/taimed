<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hapu oblikas - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><img src="images/hapu-oblikas.jpg" align="right" hspace="6"

        height="270" width="200" vspace="6" border="1"><font face="Arial" size="4"

        color="#005500"><strong>Hapu oblikas</strong><br>
      </font><font face="Arial" size="3" color="#005500"><em><strong>(Rumex
            acetosa)</strong></em><br>
        hapik, oblik, hublik, apuein, hapukapsas</font></p>
    <p><font face="Arial" size="2">Hapu oblikas on lastele hästi tuntud hapude
        lehtedega taim. Paljud teavad ilmselt, et hapu on tegelikult kogu taim,
        mitte ainult tema lehed. Hapu oblika meeldiva maitsega lehed kosutavad
        sageli ka vanemaid rännumehi. Lehti kasutatakse köögiviljana salatite ja
        suppide valmistamiseks. Hapu oblikat ning temast aretatud sorte
        kasvatatakse isegi sel eesmärgil aiapeenardel. Looduslikult levib hapu
        oblikas mitmesugustel niitudel, nii kuivematel kui märjematel, vahel ka
        hõredates metsades.</font></p>
    <font face="Arial" size="2">
      <p>Samas peab hapuoblikaid süües teadma, et hapu maitse annab taimele
        oblikhape (oksaalhape), mis on mürgine ja võib suures koguses põhjustada
        mürgistusnähte. See tugev hape teeb halba nii maole kui neerudele.
        Väliste nähtudena võib tekkida oksendamine ning peapööritus,
        kõhulahtisus ja õhupuudustunne. Nimetatud juhtudel tuleb kannatanule
        anda kiiresti mõnda kaltsiumisoola, sest oblikhape seob verest
        kaltsiumi. Seetõttu ei soovitada hapu oblikat süüa reuma- või
        artriidihaigetel. Samamoodi mürgine on hapu oblikas koduloomadele,
        kelledest sagedamini esineb mürgistusi lammastel. Väiksemas koguses ja
        kuivatatult on oblikad kõigile taimtoidulistele loomadele heaks toiduks.
        Ka inimesed võivad neid mõõdukalt tarbida täiesti ohutult.</p>
      <p>On leitud, et hapust oblikast on kasu skorbuudi vastu tänu suurele
        C-vitamiini sisaldusele. Oblika mahla on kasutatud puhastusvahendina,
        hape eemaldab mõningaid tindiplekke ning roostet. Parkaineid sisaldavast
        risoomist saab punast, lehtedest aga kollakat või rohelist värvi.</p>
      <p>Maa sees on hapu oblikal võimas juurestik. Õigemini on tal üks tugev
        risoom ja sellest lähtuvad rohked juurepuntrad. Hapu oblikas paljuneb
        nii risoomi kui seemnete abi. Huvitav on võib-olla teada, et oblikate
        viljadeks on pähklid. Küpsedes iseloomulikult tumepunaseks muutuvad
        viljad teevad kõrgekasvulised oblikad niidul juba kaugelt nähtavaks.</p>
      <p>Tavaliselt ei teata kuigi kindlalt, milline taim on õige hapu oblikas
        ja milline mõni teine oblika liik. Nii peetakse hapuks oblikaks iga hapu
        lehega enam-vähem oblika välimusega taime. Samas pole hapu oblika
        kindlakstegemine kuigi raske. Esiteks tuleb vaadata lehe kuju. Hapu
        oblikal on see nooljas. Vaata järele, milline peab olema nooljas lehe
        kuju! Teiseks tuleb veenduda, et taime õisik oleks hõre. Tihe on see
        aasoblikal. Noolja lehega kiputakse segamini ajama odajat lehte. Odaja
        lehe alusel on hõlmad, mis on risti lehelaba peateljega. Nii moodustuks
        nagu odaots. Odajad lehed on näiteks <a href="voblikas.htm"style="color: #006000">väikesel
          oblikal</a>. Aas- ja väikest oblikat arvatavasti kõige
        sagedamini hapu oblika pähe süüaksegi.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"

          bordercolor="#C0C0C0" border="1">
          <tbody>
            <tr>
              <td><a href="hoblik2.htm" target="_self"><img src="images/Info1.jpg"

                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
