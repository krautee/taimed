<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik vesikanep - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/vesikanep.jpg"
            align="right" hspace="6" height="271" width="200" vspace="6" border="1">
        </b><strong>Harilik vesikanep</strong><br>
      </font><font face="Arial" size="3" color="#005500"><em><strong>(Eupatorium
            cannabinum)</strong></em><br>
        jooksjahein, kanepilill, oja-kollad, veeojarohi</font></p>
    <font face="Arial" size="2">
      <p>Harilik vesikanep pole kuigi hästi tuntud taim, kuid mitme huvitava
        omaduse poolest väärib kindlasti tähelepanu. Vähene tuntus on
        arvatavasti tingitud kasvukohast. Vesikanep kasvab niisketes ja soistes
        kohtades, kuhu tihti ei satuta. Sageli võime teda leida kraavikallastelt
        või veekogu serval kaldavõsast. Vesikanepile meeldib viljakas ning
        lubjarikas muld. Kui kasvukoht on soodne, siis võib augustis leitud
        roosades ja punastes toonides õitsev tihe vesikanepipadrik jätta vägeva
        mulje. Te näete enda ees rinnakõrgust tihnikut, mis kõik on kaunilt
        roosa või punakas. Just sellised on vesikanepi õied.<font face="Arial" size="2"></font></p>
      <p>Vesikanep on ilus ja teda võiks sagedamini kasvatada aedades. On teada,
        et näiteks Lääne-Euroopas on vesikanepit kultuurtaimena kasvatatud juba
        aastast 1561. Vesikanep sobib parkidesse järvede ja tiikide niisketele
        kallastele. Vesikanepi õied moodustavad suuri, kuni kümnesentimeetrise
        läbimõõduga õisikuid. Tema rohkest õitsemisest saavad kasu ka mesilased,
        kes tolmeldavad vesikanepi õisi ja saavad vastutasuks magusat nektarit.</p>
      <p>Kui luup kätte võtta ja vesikanepi õit uurida, võib leida mõndagi ühist
        teada-tuntud päevalillega. Lõpuks tuleb välja, et nende õite ehitus on
        väga sarnane, ainult värvus ja suurus on teistsugune. Tegelikult
        kuulubki vesikanep sarnaselt päevalillele korvõieliste sugukonda.
        Vesikanepil on mõlemasugulised putkõied, mis on tavaliselt ainult
        viiekaupa koondunud väikesteks mõne millimeetri suurusteks
        korvõisikuteks. Ometi näeme palju suuremaid õisikuid! Jah, väikesed
        korvõisikud koonduvad omakorda suuremasse liitõisikusse. Nii saadaksegi
        suur väljapaistev õisik, mis meelitab kohale palju tolmeldajaid.</p>
      <p>Vesikanepi pikkadest tugevatest vartest saab jämedat kiudu, millest
        võib punuda tugevat nööri ja jämedat köit. Vartest ja lehtedest saab
        sinist või peaaegu musta värvainet. Rahvameditsiinis on vesikanepit
        kasutatud verdpuhastava vahendina, kuid on mürgine ning seetõttu enam ei
        tarvitata. Ja mida on vesikanepil pistmist kanepiga? Nii ühest kui
        teisest saab kiudu. Ka lehtede kuju on kanepil ja vesikanepil sarnane.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vesikan2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
