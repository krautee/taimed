<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik vesikanep - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/vesikanep.jpg" align="right" border="1" hspace="6" vspace="6" width="200"
height="271"> </b><strong>Harilik vesikanep</strong><br>
</font><font color="#005500" size="3" face="Arial"><em><strong>(Eupatorium cannabinum)</strong></em><br>
jooksjahein, kanepilill, oja-kollad, veeojarohi</font></p>

<font FACE="Arial" SIZE="2">
<p>Harilik vesikanep pole kuigi hästi tuntud taim, kuid mitme huvitava omaduse
poolest väärib ta siiski tähelepanu. Suhteliselt vähene tuntus on tingitud
ilmselt selle taime kasvukohast. Vesikanep kasvab niisketes ja soistes kohtades,
kuhu inimese jalg tihti ei astu. Sageli võime leida vesikanepit
kraavikallastelt või veekogu servast kaldavõsast. Kui leiate aga vesikanepit
massiliselt kasvamas, siis võite arvata, et olete sattunud kohta, kus on
pinnases palju lubjakive. Just lubjarikas viljakas muld meeldib sellele taimele
väga. Kui kasvukoht on soodne, siis võib augustikuus leitud vesikanepipadrik jätta
unustamatu mulje. Te näete enda ees rinnakõrgust tihnikut, mis kõik on
kaunilt roosa või punakas. Just sellised on vesikanepi õied.</p>
<p>Vesikanep on nii ilus, et kindlasti vääriks ta sagedasemat kasutamist
iluaianduses. Näiteks on teada, et Lääne-Euroopas on vesikanepit
kultuurtaimena kasvatatud juba 1561. aastast. Vesikanep sobib parkidesse järvede ja tiikide niisketele kallastele.
Vesikanepi õied moodustavad suuri, kuni kümnesentimeetrilise läbimõõduga õisikuid.
Tema rohkest õitsemisest saavad kasu ka mesilased, kes tolmeldavad vesikanepi
õisi ja saavad vastutasuks magusat nektarit.</p>
<p>Kui luup kätte võtta ja vesikanepi õit uurima hakata, siis võib leida nii mõndagi ühist koolis õpitud päevalille putkõitega. Lõpuks
tuleb välja, et nende õite ehitus on täpselt samasugune, ainult värvus ja
suurus on teistsugune. Tegelikult kuulubki vesikanep korvõieliste hulka. Tal on
olemas ainult mõlemasoolised putkõied, mis on tavaliselt ainult viiekaupa
koondunud väikesteks mõne millimeetri suurusteks korvõisikuteks. Kuid ometigi
näeme me ju palju suuremaid õisikuid. Jah, väikesed korvõisikud koonduvad
veel omakorda suuremasse liitõisikusse ja saadaksegi suur ilus õisik, mis jõuab
kohale meelitada piisavalt palju tolmeldajaid.</p>
<p>Kuid aitab selle taime ilust. Temast on muudki kasu. Näiteks saab tema
pikkadest tugevatest vartest jämedat kiudu, millest võib punuda nii tugevat nööri
kui ka jämedat köit. Vartest, aga ka lehtedest saab valmistada sinist või
isegi peaaegu musta värvainet. Mitmeti on vesikanepit kasutatud ka meditsiinis.
Ravimitööstuses teda siiski viimasel ajal enam ei kasutata, küll aga
rahvameditsiinis verdpuhastava vahendina.</p>
</font>
<div align="center"><center>

<table border="1" cellspacing="1">
  <tr>
    <td><a href="vesikan2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
