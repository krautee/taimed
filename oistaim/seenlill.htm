<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>seenlill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/seenlill.jpg"
            hspace="6" height="200" width="270" vspace="6" border="1" align="right"></b><strong>Harilik
          seenlill</strong><br>
      </font><font face="Arial" size="3" color="#005500"><em><strong>(Monotropa
            hypopitys)</strong></em><br>
        kuningakroon, kääpalill, parilaseened, tamkaõis</font></p>
    <font face="Arial" size="2">
      <p>Seenlill on nime saanud sarnasusest seentega. Tal pole üldse klorofülli
        ja seega ka rohelist värvust. Samuti on seenetaoliselt pehmed ja lihakad
        tema varred ja soomusetaolised lehed. Vahel võib kohata ka seda, et
        seenlill kasvab rühmas ringidena nagu sageli seened.</p>
      <p>Sellegipoolest ei kuulu seenlill seente vaid rohttaimede hulka. Küll
        aga on tema elu tihedalt seentega seotud. Kuna seenlillel klorofülli ei
        ole, siis ei saa taim ise suhkruid valmistada. Niisiis peab ta teiste
        taimede valmistatud toitu kasutama. Nüüd lähebki seenlillel seente abi
        vaja. Seenlille risoom on seeneniidistikuga tihedalt läbi põimunud.
        Teadupärast ei ole ka seened võimelised ise suhkruid tootma, küll aga
        moodustavad paljud neist puudega mükoriisa. Mükoriisa vahendusel annab
        seen puudele vett ja mineraalaineid, puud aga seentele suhkruid. Seda
        puudelt saadud suhkrut jagab seen siis seenlillega - seenlill hangib
        seente vahendusel toitu puude juurtest.</p>
      <p>Huvitav on ka seenlille välimus. Nagu öeldud, pole tal üldse rohelist
        värvi. Ta on sageli peaaegu värvitu, valkjas kuni beeşikas. Kogu tema
        maapealne osa on selgesti lihakas. Õied on valkjad ja samuti lihakad.
        Need on veidi kellukakujulised ja asuvad tihedas kobaras mitteharuneva
        varre tipus. Kui seenlill õitseb, on tema õiekobar longus, kui aga
        seemned valmivad, tõuseb püsti.</p>
    </font>
    <p><font face="Arial" size="2">Kus seenlille leida võiks? Loomulikult puude
        lähedusest, sest mujal pole tal toitu. Sagedamini kasvab ta väga
        pimedates ja tihedates kuusikutes rohke metsakõduga mullal. Harvem võib
        seenlille kohata ka küllalt hõredates männikutes. Seenlill eelistab
        kuivemaid kasvukohti.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="seenlill2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
