<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>seenlill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/seenlill.jpg" align="right" border="1" hspace="6" vspace="6" width="270"
height="200"></b><strong>Seenlill</strong><br>
</font><font color="#005500" size="3" face="Arial"><em><strong>(Monotropa hypopitys)</strong></em><br>
kuningakroon, kääpalill, parilaseened, tamkaõis</font></p>

<font FACE="Arial" SIZE="2">
<p>Seenlill on oma nime saanud sarnasusest seentega. Tal pole üldse klorofülli
ja seega ka rohelist värvust. Samuti on seenetaoliselt pehmed ja lihakad nii
tema lehed kui ka varred. Ja üldse, tema lehed pole sellised nagu tavalistel
taimedel, vaid need on muutunud soomusetaolisteks. Vahel on märgatud ka seda,
et seenlill kasvab rühmas ringidena, nii nagu seda teevad seened.</p>
<p>Siiski pole seenlill ikkagi seen, vaid rohttaim. Küll aga on tema elu väga
tihedalt seotud seentega, sest rohelise värvi puudumine näitab seda, et taim
ei saa ise suhkruid valmistada. Niisiis peab ta kuskilt teiste taimede
valmistatud toitu hankima. Selleks lähebki seenlillel vaja seeneniiditiku abi.
Seenlillel endal on risoom, mis moodustab seeneniidistikuga koos mullas ühe
tiheda sasipuntra. Seened hangivad seenlillele vajaliku toidu. Kuid egas ju ka
seened ole võimelised ise suhkruid tootma. Niisiis on seen parasiit ja seene
kaudu ka seenlill. Tavaliselt võetakse vajalikud ained suurte puude juurtest,
kellele seenlillede ja seeneniidistiku toitmine ei valmista suuremat probleemi.
Samas on seeneniidistki kasulik ka puu juurtele, aitab neil paremini vett ja
selles lahustunud mineraalaineid kätte saada.</p>
<p>Huvitav on seenlille toitumine, kuid ka tema välimus. Seenlill näeb välja
nii omapärasena, et teda ei saa segi ajada ühegi teise taimega. Kõigepealt
nagu öeldud, pole tal üldse rohelist värvi. Ta on sageli peaaegu värvitu või
siis valkjas kuni beezikas. Teiseks on kogu tema maapealne osa selgesti lihakas.
Huvitavad on ka tema õied, mis on samuti valkjad ja lihakad. Need on veidi
kellukakujulised ja asuvad tihedas kobaras mitteharuneva varre tipus. Kui
seenlill õitseb, on tema õiekobar longus, kui aga seemned valmivad,
tõuseb püsti.</p>
<p>Kust seenlille leida võiks? Loomulikult puude lähedusest, sest mujal pole
talle ju toitu.</p>
<p>Kuid sagedamini kasvab ta väga pimedates tihedates kuusikutes rohke metsakõduga
pinnasel. Vahel võib aga seenlille kohata ka küllaltki hõredates männikutes.
Eelistab seenlill kuivemaid kasvukohti.</p>
</font>
<div align="center"><center>

<table border="1" cellspacing="1">
  <tr>
    <td><a href="seenlill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
