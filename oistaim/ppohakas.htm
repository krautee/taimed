<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>põld-piimohakas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/ppiimohak.jpg" align="right" border="1" hspace="6" vspace="6" width="200"
height="270"></b> <strong>Põld-piimohakas</strong><br>
</font><font color="#005300" size="3" face="Arial"><em><strong>(Sonchus arvensis)</strong></em><br>
jooksja-rohi, jänesekapsad, ohtja, piimhein</font></p>

<font FACE="Arial" SIZE="2">
<p>Põld-piimohaka nimel on kolm osa: “põld”, “piim” ja “ohakas”.
Need kõik annavad mingit teavet selle taime kohta. “Põld” viitab taime
olulisele kasvukohale – põllule. “Piim” ütleb, et taime sees on piimmahl nagu teistelgi ainult keelõitega korvõielistel. “Ohakas” aga
annab meile mingisuguse ettekujutuse taime lehtedest. Tõepoolest, need on veidi
jäigemad kui teiste korvõieliste lehed ja ohaka moodi pehmelt torkivad. Siiski
inimesele põld-piimohaka lehed haiget ei tee. Ohakatest eristavad piimohakat ka
hallikam värvus ja vesisemad lehed ning nõrgemad varred. Juured on põld-piimohakal
see-eest väga tugevad. Kõigepealt on tal poole meetri sügavusele tungiv
peajuur, kuid peale selle võime maapinna ligidalt leida veel kuni meetri
pikkusi külgjuuri. Need külgjuured on taimele eelkõige tähtsaks
paljunemisvahendiks. Põld-piimohaka külgjuurtel tekivad rohked lisapungad,
milledest igaühest võib areneda uus taim.</p>
<p>Kui olete nüüd juba tuttavaks saanud põld-piimohaka vägeva maa-aluse
maailmaga ja suurepärase paljunemisvõimega, siis võite arvata, et see taim on
umbrohi. Tavalised taimed nii suurejooneliselt oma paljunemist ei korralda,
umbrohud aga küll. Kuid põld-piimohakale ei aita veel sellestki. Sama hästi või
veelgi paremini võib ta paljuneda seemnete abil. Ja seemneid tekib igal taimel
lugematul hulgal. Põld-piimohakas on sageli üks tülikas ja raskesti hävitatav põlluumbrohi,
sagedamini vilja- ja kartulipõldudel.</p>
<p>Samas peab ütlema, et kui umbrohtudest ei ole enamasti midagi kasu, siis põld-piimohakast
ikkagi on. Põld-piimohakad on mahlakad ja hea söödaväärtusega taimed ning
sobivad hästi loomatoiduks. Eriti meeldivad need sigadele. Nii et kui teil on
kartulipõld ja siga, siis ärge viige vagudelt rohitud piimohakaid mitte prügimäele,
vaid andke seale näsida. Põld-piimohaka suured õisikud on heaks meeallikaks
mesilastele.</p>
<p>Lisaks põld-piimohakale kasvab meil veel kaks selle perekonna liiki. Sageli
neil kolmel liigil vahet ei tehta. Need kaks liiki on kare ja harilik
piimohakas. Mõlemal on põld-piimohakast pea kaks korda väiksemad õisikud
ning nende õite emakasuudmed ei ole päris kuldkollased. Kareda piimohaka õisikud
on tumekollased, harilikul aga helekollased, isegi veidi valkjad. Kõik kolm
piimohakat on tavalised põlluumbrohud, kes kasvavad ka jäätmaadel ja
mererannas.</p>
</font>
<div align="center"><center>

<table border="1" cellspacing="1">
  <tr>
    <td><a href="ppohakas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
