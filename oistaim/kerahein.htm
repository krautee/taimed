<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kerahein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/har-kerah.jpg" hspace="6" height="270" width="200"
        vspace="6" border="1" align="right"><font face="Arial" color="#005300"><b><big>Harilik
            kerahein<br>
          </big><i>(Dactylis glomerata)</i><small><br>
          </small></b>koeraroht, luhtroht, kastehein, aasrebased</font></p>
    <font face="Arial" size="1">
    </font>
    <p align="left"><font face="Arial" size="2">Kerahein on meie niitude,
        kultuurheinamaade, aedade, valgusküllaste metsade ja teeservade üks
        tavalisemaid asukaid. Kõrtest, kõrreliste sugukonda kuuluvatest
        taimedest, on ta üks kõige kergemini äratuntavaid. Keraheina veidi
        kolmnurksed õisikud koosnevad väikestest “keradest". "Kerad" kujutavad
        endast tihedalt õisikurao tippu kuhjunud pähikuid. Pähikud on kõrreliste
        iseloomulikud osaõisikud, mis näiteks keraheina puhul koosnevad kahest
        kuni neljast pisikesest õiest. Õigupoolest pole need pähikute kogumid
        kuigi kerakujulised ja meenutavad pigem ebamäärase kujuga sagaraid.</font><font
        face="Arial" size="2"> Ühelgi teisel meie kõrrelisel selliseid
        eraldiasetsevatest
        "kerakestest" koosnevaid liitõisikuid ei ole.</font></p>
    <font face="Arial" size="2"></font><font face="Arial" size="2">
      <p>Keraheina tunneb väga kergesti ära ka siis, kui tal õisikuid ei ole,
        kui õisikud on näiteks maha niidetud. Sel juhul tuleb uurida keraheina
        lehte. Keraheina leht on pehme, renjas, värvuselt hallikasroheline.
        Kõige parem tunnus on lehetuppedel. Lehetuped on see osa lehest, mis
        ümbritseb kõrreliste vart. Keraheina lehetuped ja seega kogu kõrs on
        silmapaistvalt lapik. Lehe alumiselt küljelt
        leiame iseloomuliku tugeva ja kõrge ribi. Niisugust võimast ribi meie
        teiste kõrstaimede
        lehtedel pole.</p>
    </font><font face="Arial" size="2">
      <p>Harilik kerahein ei kasva mitte ainult looduslikel niitudel. Kogu
        maailmas on
        ta laialt levinud ka kultuurtaimena. Väärtuslikumaks peetakse teda
        värske söödana,
        mistõttu teda külvatakse sageli just karjamaadele. Kui kerahein juba ära
        õitsenud
        on, siis muutub ta jäigemaks ja karedamaks ning ei ole kariloomadele
        enam nii
        hea. Kerahein on suurepäraseks toiduks ka paljudele metsloomadele,
        aidates
        neil
        isegi talvel nälga kustutada. Keraheina võib kahjustada seenhaigus
        kõrreliste valgetäpilisus.</p>
      <p>Keraheina nimi arvatakse olevat tõlgitud saksa keelest. Rahvapärase
        nimega koerarohi käib kaasas järgmine seletus: kui on tulemas kuri ilm,
        siis otsib koer koerarohu üles ja sööb seda. Kes teab, mida selle kurja
        ilma all mõeldakse, aga tõsi on see, et mitte ainult koerad vaid ka
        kassid teinekord millegipärast heina närivad. Väga tavaline kerahein
        võib neile sealjuures tihtipeale hambusse jääda. </p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kerahein2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
