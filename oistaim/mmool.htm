<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>maamõõl - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/maamool.jpg" align="right" border="1" hspace="6" vspace="6" width="270"
height="200"> </b><strong>Maamõõl</strong><br>
</font><font color="#005300" size="3" face="Arial"><em><strong>(Geum urbanum)</strong></em><br>
maamööl, maovõlg, krässid, öörabatsehein</font></p>

<p><font FACE="Arial" SIZE="2">Maamõõl ei kasva nii suurte kogumikena kui <a href="ojamool.htm" style="color: #005300">ojamõõl</a>,
kuid tavaline on ta siiski kogu Eestis. Ojamõõlaga ta segi ilmselt ei lähe,
muidugi kui taimed õitsevad. Ojamõõla õied on tumepunased ja longus, maamõõla
aga kollased ja püstised. Hoopis rohkem võib maamõõla ära segada meie
kolmanda mõõlaliigiga, püstmõõlaga. Temalgi on õied kollased, püstised
ning täiesti harilikud. Kuid püstmõõla õied on alati pooleteisest
sentimeetrist suuremad, maamõõlal aga väiksemad. Selliseid üpris pisikesi õisi
jõuavad kanda peened õieraod ja nii ongi need maamõõlal pikad ja peened,
ehkki tihedalt karedate karvadega ja pehmete udemetega kaetud. Püstmõõla õieraod
on tugevad, jämedad. Kui mõõlad ei õitse, siis on neil üpris raske
erinevusi leida. Kogenum silm märkab väikesi vahesid lehtesid, kuid seda vahet
peab ise kahte lehte võrreldes nägema. Seega, otsige kõik need taimed üles
ja võrrelge ise. Püstmõõla võib leida Kagu-Eestis, mujal on teda vähem.</font></p>

<p><font FACE="Arial" SIZE="2"><img src="images/maamool1.jpg" align="left" border="1"
hspace="6" width="270" height="200" vspace="6">Erinevused on siiski ka viljades.
Kui ojamõõla pähklikesed on pika kõvera konksuga, siis nende kahe teise
liigi viljadel konksukest otsas ei ole, küll on nad aga karvased. Püstmõõla
karvad on palju pikemad kui maamõõlal. Ka need pikad karvad on mõeldud
loomade abil levimiseks. Nad jäävad küll veidi kehvemini möödujate külge
kui ojamõõla konksukesed, aga siiski. Seemnete kõrval on maamõõlal varuks
ka risoomi abil paljunemine.</p>

<p>Inimest aga huvitabki kõige rohkem just risoom. Ilmselt seepärast ongi tema
nimi seotud sõnaga maa. Kõigepealt on huvitav maamõõla risoomi keemiline
koostis. Ta sisaldab näiteks roosuhkrut, see on see meie kõige tavalisem
lauasuhkur. Kuid palju häid omadusi annavad talle park- ja värvained ning
eeterlikud õlid. Eeterlikud õlid on õlid, mis lõhnavad tugevalt ja
iseloomulikult. Maamõõla juurtele annavad need ühe tuntud maitseaine, nelgi lõhna.
Nelgi asemel ongi maamõõla risoom laia kasutust leidnud. Hea maitse loob ta
nii hõrgutavates roogades, marinaadides kui ka õlles. Risoomil on leitud ka
inimesi ergutav toime, mis on tingitud just neist samadest lõhnavatest
ainetest. Kuid selline huvitava koostisega juurikas sobib kahtlemata ka
ravimtaimeks. Temaga ongi ravitud näiteks kõhulahtisust. Rahvapärase nimega
öörabatsehein käib kaasas tarkus, et teda tuleb tarvitada teena “öösiste
äkiliste haiguste puhul”. Äkiliste haiguste all mõeldakse harilikult südamerabandust.
Risoomi rohkete kasutusvõimaluste tõttu on maamõõla isegi põllu peal
kasvatatud. Veidi lõikab inimene kasu ka sellise põllu maapealsetest osadest.
Nimelt sobivad maamõõla noored vitamiinirikkad lehed hästi salatite
valmistamiseks.</font></p>
<div align="center"><center>

<table border="1" cellspacing="1">
  <tr>
    <td><a href="mmool2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
