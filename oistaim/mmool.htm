<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>maamõõl - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/maamool.jpg"
            hspace="6" height="200" width="270" vspace="6" border="1" align="right">
        </b><strong>Maamõõl</strong><br>
      </font><font face="Arial" size="3" color="#005300"><em><strong>(Geum
            urbanum)</strong></em><br>
        maamööl, maovõlg, krässid, öörabatsehein</font></p>
    <p><font face="Arial" size="2">Maamõõl ei kasva nii suurte kogumikena kui <a
          href="ojamool.htm" style="color: #005300">ojamõõl</a>,
        kuid tavaline on ta siiski kogu Eestis. Õitsedes maa- ja ojamõõl segi ei
        lähe. Ojamõõla õied on tumepunased ja longus, maamõõlal kollased ja
        püstised. Pigem võib maamõõla ära vahetada meie kolmanda mõõla,
        püstmõõlaga. Temagi õied on kollased ja püstised. Püstmõõla õied on
        enamasti suuremad kui pooleteisest sentimeetrit, maamõõlal väiksemad.
        Selliseid pisikesi õisi jõuavad kanda peened õieraod ja nii on need
        maamõõlal pikad ja peened, ehkki tihedalt kaetud karedate karvadega ja
        pehmete udemetega. Püstmõõla õieraod on tugevamad ja jämedamad. Kui
        mõõlad ei õitse, on neil üpris raske erinevusi leida. Kogenum silm
        märkab väikesi erinevusi lehtede kujus, kuid seda vahet peab ise nägema.
        Seega, otsige erinevad mõõlad õie järgi üles ja võrrelge siis kogu
        taime. Maamõõl ja ojamõõl on kõikjal väga tavalised, püstmõõla kohtab
        ainult Kagu-Eestis.<br>
      </font></p>
    <p><font face="Arial" size="2"><img src="images/maamool1.jpg" hspace="6" height="200"
          width="270" vspace="6" border="1" align="left">Erinevused on siiski ka
        viljades.
        Kui ojamõõla pähklikesed on pika kõvera konksuga, siis nende kahe teise
        liigi viljadel konksukest otsas ei ole, küll on nad aga karvased.
        Püstmõõla
        karvad on palju pikemad kui maamõõlal. Ka need pikad karvad on mõeldud
        loomade abil levimiseks. Nad jäävad küll veidi kehvemini möödujate külge
        kui ojamõõla konksukesed, aga siiski. Seemnete kõrval on maamõõlal
        varuks
        ka risoomi abil paljunemine.</font></p>
    <font face="Arial" size="2">
    </font>
    <p><font face="Arial" size="2">Inimest aga huvitabki kõige rohkem just
        risoom. Ilmselt seepärast ongi tema
        nimi seotud sõnaga maa. Kõigepealt on huvitav maamõõla risoomi keemiline
        koostis. Ta sisaldab näiteks roosuhkrut, see on see meie kõige tavalisem
        lauasuhkur. Kuid palju häid omadusi annavad talle park- ja värvained
        ning
        eeterlikud õlid. Eeterlikud õlid on õlid, mis lõhnavad tugevalt ja
        iseloomulikult. Maamõõla juurtele annavad need ühe tuntud maitseaine,
        nelgi lõhna.
        Nelgi asemel ongi maamõõla risoom laia kasutust leidnud. Hea maitse loob
        ta
        nii hõrgutavates roogades, marinaadides kui ka õlles. Risoomil on leitud
        ka
        inimesi ergutav toime, mis on tingitud just neist samadest lõhnavatest
        ainetest. Kuid selline huvitava koostisega juurikas sobib kahtlemata ka
        ravimtaimeks. Temaga ongi ravitud näiteks kõhulahtisust. Rahvapärase
        nimega
        öörabatsehein käib kaasas tarkus, et teda tuleb tarvitada teena “öösiste
        äkiliste haiguste puhul”. Äkiliste haiguste all mõeldakse harilikult
        südamerabandust.
        Risoomi rohkete kasutusvõimaluste tõttu on maamõõla kasvatatud aedades.
        Maamõõla noori vitamiinirikkaid lehti on tarvitatud salatina.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="mmool2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
