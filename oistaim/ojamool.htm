<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ojamõõl - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/ojamool.jpg"
            align="right" hspace="6" height="270" width="200" vspace="6" border="1"></b>
        <strong>Ojamõõl</strong><br>
      </font><font face="Arial" size="3" color="#005300"><em><strong>(Geum
            rivale)</strong></em><br>
        karukell, kassikellad, mesilill, kinnitushain</font></p>
    <p><font face="Arial" size="2">Ojamõõl on omapärase välimuse tõttu hästi
        tuntud taim. Sageli tuleb ta päris majatrepi alla kasvama. Ojamõõla
        põhilised
        elukohad on aga ikkagi niisketel niitudel ja metsades, vesistel järve-,
        jõe-
        ja kraavikallastel. Mis tõmbab teda siis sageli inimese kodu juurde? See
        on
        tema levimisviis. Mõõlade viljad levivad nii metsloomade kui inimeste
        abil ja sedasi rändabki ojamõõl sageli inimese õuele.<br>
      </font></p>
    <p><font face="Arial" size="2"><img src="images/ojamool1.jpg" align="left" hspace="6"
          height="270" width="200" vspace="6" border="1">Alustame ojamõõla
        eluringi
        vaatamist talvest. Ojamõõl on mitmeaastane, võib öelda isegi, et üpris
        pikaealine taim. Sellegipoolest ei näe me teda talvel mitte kuskil. Nagu
        enamikele meie mitmeaastastele taimedele omane, elavad nad talvel maa
        all. Mulla
        sees on neil risoom. See võib olla palju
        suurem kui maapealne vars, vanem on ta aga alati. Risoomis säilitatakse
        ka
        suvel kogutud varuained, et suudaks talve üle elada ja kevadel kiiresti
        tärgata.</font></p>
    <p><font face="Arial" size="2">Kevadel tõuseb ojamõõla vars võrdlemisi ruttu
        kuni põlvekõrguseni. Siis
        ilmuvad õied, see juhtub sageli juba maikuu lõpul. Õied ongi need
        omapärased
        taime osad, mille järgi võib ojamõõla eksimatult ära määrata. Kõigepealt
        torkavad silma nende kellukjas kuju ja tumepunane värvus. Nende tunnuste
        poolest erineb ta ka meie teisest mõõlast, maamõõlast. <a href="mmool.htm"
          style="color: #005300">Maamõõlal</a>
        on õied püstised ja kollased. Lähemal ojamõõla uurimisel selgub, et
        tumepunased ei ole kõik tema õie osad. Teiste suurte lehekeste varjus on
        sama
        suured või veidi pikemad lehekesed, mis on küll punaka varjundiga, kuid
        põhitoonilt
        siiski kahvatukollased. Need on kroonlehed, mis
        asetsevad
        tihedalt vastu tupplehti.</font></p>
    <font face="Arial" size="2">
      <p>Kui ojamõõl õitsemise lõpetab, siis tõusevad tema õieraod püsti ja kui
        õis ikka sai tolmeldatud, tekivad omapärased viljad. Viljad on
        kerakujulised
        nutid, mis koosnevad üksikutest väikestest viljadest. Kui üksik vili
        vilikonnast eemaldada, siis võime näha veidi tüsedamat alust ja pikka
        ning
        peenikest õngeritva, millel on konks otsas. See õngeritv koos konksuga
        ei ole
        aga kalade püüdmiseks. Sellega püüab taim nii loomi kui inimesi. Mitte,
        et
        ta neid süüa tahaks, vaid ojamõõl soovib oma seemnetele küüti uutele
        kasvualadele. Selline levimisviis on kindel kohtades, kus liigub palju
        loomi või
        inimesi, kuid kui neid pole, siis tuleb oma
        seemned poetada enda lähedusse või levida risoomi abil.</p>
      <p>Rahvameditsiinis kasutatakse ennekõike ojamõõla risoomi. Teatakse
        ütelda, et kui süda läheb pahaks, tuleb närida ojamõõla juuri. Neist
        tehakse ka teed või pannakse viina sisse ligunema. Arvatakse, et risoom
        aitab südamehaiguste vastu. Samuti on temast abi saanud loomad, kelle
        uriinis on olnud verd. Lastele on meeldinud ojamõõla õite imemine, et
        magusat maitset suhu saada - viimasest võib järeldada, et taime õites on
        nektarit.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="ojamool2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
