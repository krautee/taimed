<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>mürkputk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/myrkputk.jpg" align="right" border="1" hspace="6" vspace="6" width="200"
height="270"></b> <strong>Mürkputk</strong><br>
</font><font color="#005500" size="3" face="Arial"><em><strong>(Cicuta virosa)</strong></em><br>
mürk, mürkhain, mürgi kaalikas, vesimürk</font></p>

<font FACE="Arial" SIZE="2">
<p>Mürkputk on taim, mida peaks tundma juba iga väike laps. Põhjuseid on
mitu. Ta eluohtlikult mürgine, kuid meil väga sage taim, eriti just mandri järvede
kallastel ja muidu niisketes kohtades. Lapsed armastavad paraku närida kõike,
mis tundub magus, aga seda just mürkputk ongi. Seega peab teadma, et iga
magusat taime ei või närida. Manitsus ei ole liiast, sest
mürkputke
söömise
ei ole mitte
ainult lapsi ja kariloomi hukka
saanud,
vaid
ka
täiskasvanuid. Kuna mürkputke maa-alune
võsu ehk
risoom on maitselt lähedale pastinaagile ja välimuselt sellerile, siis on ta
viimastega ärasegatult saatuslikuks saanud mõnikord tervele perekonnale.</p>
<p>Ehkki risoom ja juured on mürkputke juures kõige mürgisemad, ei ole ohutud
ka teised taime osad. Lehed sarnanevad veidi peterselli omadele ja eksituse
korral on neid vastavalt tarvitatud, tagajärjed on loomulikult kurvad.
Erinevalt surmaputkest ei vähene mürkputke mürgisus ka taime kuivatamisel,
nii et ta jääb alati
ohtlikuks.</p>
<p>Tundub, et mürkputk võib väga paljude taimedega segi minna ja teda on
peaaegu võimatu ära tunda. Kui te kahtlete mõne taime määramisel või ei
tea tema toimeid, siis ei tohi teda mitte mingil juhul maitsta. Parem oleks, kui
te isegi ei laseks tema mahlal sattuda paljale nahale: mitmed taimed kahjustavad
nahka, osade mürgid tungivad verre ka läbi naha. Kuid nüüd mürkputke äratundmisest.
Kõigepealt on tal väga iseloomulik kasvukoht: niisked porimülkad, järve- ja
kraavikaldad, kinnikasvavate veekogude õõtskamar. Kuivas ei kasva ta kunagi.
Teiseks ei ole ta tavaliselt päris püstine taim, vaid alusel ikka veidi
kaardunud varrega. Lehed on
tal
sulgjad,
tumerohelised, viimase järgu sulglehekesed on
küllaltki pikad ja kitsad, saagja servaga.
Parim
määramistunnus on aga
maa-alune risoom. Selle ülemine osa tuleb tõmmates suhteliselt kergesti välja.
Sügisel võib ta olla päris muguljas, kevade poole on aga piklikum, aga siiski
jäme. Ja nüüd kõige tähtsam. Kui risoom pikuti pooleks lõigata (vaadake,
et
seda
nuga
enne
korralikku
pesemist
toidu
valmistamisel
ei
kasutaks), siis näeme, et see on seest tühi,
kuid ristivaheseintega kambriteks jaotatud. Kuid neid kambreid pole alati näha.
Kevadel, siis kui mürgisus on just kõige suurem, võivad olla nad liiga kokku
surutud (nii et olge otsustamisel ettevaatlikud). Õitsemise alguseks juuni lõpul
on kambrid siiski juba nähtavad.</p>
<p>Kui aga õnnetus on siiski käes, siis ei ole aega enam taime määrata. Mürkputke
mürgistuse kahtluse korral tuleb kannatanu kiiresti toimetada haiglasse.
Esmaabina saab iga inimene kutsuda esile oksendamise, kasvõi lihtsalt näppude
kurku ajamisega. Samuti võib anda
kannatanule
juua kanget kohvi, et ergutada südametegevust.
Üheks mürgistusnähuks on meeletu janu. Kuna surm ise saabub enamasti hingamise
seiskumise tõttu, siis tuleb vajadusel teha viivitamatult kunstlikku hingamist.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="mputk2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
