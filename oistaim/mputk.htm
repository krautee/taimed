<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>mürkputk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/myrkputk.jpg"
            align="right" hspace="6" height="270" width="200" vspace="6" border="1"></b>
        <strong>Harilik mürkputk</strong><br>
      </font><font face="Arial" size="3" color="#005500"><em><strong>(Cicuta
            virosa)</strong></em><br>
        mürk, mürkhain, mürgi kaalikas, vesimürk</font></p>
    <font face="Arial" size="2">
      <p>Mürkputk on taim, keda igaüks peaks tundma. Põhjuseid on kaks ja eriti
        ohtlik on nende kahe põhjuse koosmõju: esiteks, mürkputk on eluohtlikult
        mürgine; teiseks, mürkputk on Eestis väga sage. Eriti tavaline on ta
        mandri järvede kallastel ja muidu niisketes kohtades. Kui lapsed
        armastavad närida kõike, mis tundub magus, siis seda just mürkputk on.
        Tuleb teada, et iga magusat taime ei või närida! Manitsus ei ole liiast,
        sest mürkputke ettevaatamatust söömisest on hukka saanud nii inimesi kui
        loomi. Mürkputke maa-alune võsu ehk risoom on maitselt lähedane
        pastinaagile ja välimuselt sellerile, ka viimastega on teda saatuslikult
        segi aetud. Surmavad kogused on mürkputkel väga väikesed, täiskasvanutel
        piisab grammi, lastel veel vähema tarbimisest.</p>
      <p>Ehkki risoom ja juured on mürkputke juures kõige mürgisemad, ei ole
        ohutud
        ka teised taime osad. Lehed sarnanevad veidi peterselli omadele ja
        eksituse
        korral on neid vastavalt tarvitatud, tagajärjed on loomulikult kurvad.
        Erinevalt surmaputkest ei vähene mürkputke mürgisus ka taime
        kuivatamisel.</p>
      <p>Tundub, et mürkputk võib väga paljude taimedega segi minna ja teda on
        peaaegu võimatu ära tunda. Kui te kahtlete mõne taime määramisel või ei
        tea tema toimeid, siis ei tohi teda mitte mingil juhul maitsta. Parem
        oleks, kui
        te isegi ei laseks tema mahlal sattuda paljale nahale: mitmed taimed
        kahjustavad
        nahka, osade mürgid tungivad verre ka läbi naha. Kuid nüüd mürkputke
        äratundmisest.
        Kõigepealt on tal väga iseloomulik kasvukoht: niisked porimülkad, järve-
        ja
        kraavikaldad, kinnikasvavate veekogude õõtskamar. Kuivas ei kasva ta
        kunagi.
        Teiseks ei ole ta tavaliselt päris püstine taim, vaid alusel ikka veidi
        kaardunud varrega. Lehed on
        tal
        sulgjad,
        tumerohelised, viimase järgu sulglehekesed on
        küllaltki pikad ja kitsad, saagja servaga.</p>
      <p>Parim
        määramistunnus on aga
        maa-alune risoom. Selle ülemine osa tuleb tõmmates suhteliselt kergesti
        välja.
        Sügisel võib ta olla päris muguljas, kevade poole on aga piklikum, aga
        siiski
        jäme. Ja nüüd kõige tähtsam. Kui risoom pikuti pooleks lõigata (vaadake,
        et
        seda
        nuga
        enne
        korralikku
        pesemist
        toidu
        valmistamisel
        ei
        kasutaks), siis näeme, et see on seest tühi,
        kuid ristivaheseintega kambriteks jaotatud. Kuid neid kambreid pole
        alati näha.
        Kevadel, siis kui mürgisus on just kõige suurem, võivad olla nad liiga
        kokku
        surutud (nii et olge otsustamisel ettevaatlikud). Kambrid on kindlasti
        nähtavad õitsemise alguseks juuni lõpul.</p>
    </font>
    <p><font face="Arial" size="2">Kui aga õnnetus on siiski käes, siis ei ole
        aega enam taime määrata. Mürkputke
        mürgistuse kahtluse korral tuleb koheselt kutsuda kiirabi või kannatanu
        kiiresti haiglasse</font><font face="Arial" size="2"> toimetada</font><font
        face="Arial" size="2">.
        Esmaabina saab iga inimene kutsuda esile oksendamise, kasvõi lihtsalt
        näppude
        kurku ajamisega. Samuti võib anda
        kannatanule
        juua kanget kohvi, et ergutada südametegevust.
        Üheks mürgistusnähuks on meeletu janu. Kuna surm ise saabub enamasti
        hingamise
        seiskumise (hingamislihaste halvatuse) tõttu, siis tuleb vajadusel
        alustada elustamist.</font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="mputk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
