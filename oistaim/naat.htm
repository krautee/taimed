<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>naat - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/naat.jpg"
            align="right" hspace="6" height="270" width="200" vspace="6" border="1">
        </b><strong>Harilik naat</strong><br>
      </font><font face="Arial" size="3" color="#005300"><em><strong>(Aegopodium
            podagraria)</strong></em><br>
        naadileht, püdseleht, sarapuuunaat, varesjalg</font></p>
    <font face="Arial" size="2">
      <p>Naadi välimus ei vaja pikemat tutvustamist. Kõik lehed on tal kolmeks
        küllalt laiaks munajaks osaks jaotunud. Alumiste lehtede osad on
        seejuures veel omakorda kolmeks väiksemaks osaks jaotunud – botaanikud
        ütlevad, et need on kahelikolmetised. Alumised lehed on mitmekümne
        sentimeetri pikkuste rootsudega, ülemised peaaegu rootsutud. Kes naati
        tunneb, teab, et tal on iseloomulik värvus, mille järgi võib taime juba
        kaugelt ära tunda. See on rohuroheline, õige pisut kollakas.</p>
      <p>Tavaliselt kasvab naat koduaedades vaid kirjeldatud suurte alumiste
        lehtedena, sest enne varre kasvamist kitkutakse ta lihtsalt umbrohuna
        välja. Kuid mahajäetud aedades või viljaka mullaga varjukates metsades
        võib näha õitsevaid naate. Nii mõnegi jaoks on võib-olla üllatuseks, et
        naat on samasugune putk nagu näiteks karuputk, mets-harakputk või mõni
        teine. Temagi jämedad varred on seest õõnsad ja väikesed valged õiedki
        on koondunud suurtesse liitsarikatesse. Liitsarikas on õisik, mis
        koosneb väiksematest sarikatest.</p>
      <p>Kuid naati võib pidada palju tülikamaks umbrohuks kui ükskõik millist
        teist putke. Põhjuseks on tema väga kiire salajane levimine. Mispärast
        salajane ja kuidas siis teistest kiirem? Naadi peamiseks levimisviisiks
        on laienemine risoomivõsundite abil. Risoom paikneb aga maa-all ja me ei
        näe, kuidas ta oma maa-alasid laiendab. Kiire aga seepärast, et
        seemnetega saab paljuneda vaid kord, äärmisel juhul kaks korda aastas,
        risoomivõsundite abil saab aga paljuneda pidevalt, kui vaid soojust ja
        vett jätkub. Risoomivõsundid võivad juurduda igas sõlmekohas ja anda uue
        naaditaime, seetõttu on peaaegu võimatu temast lahti saada: mõni
        sõlmekoht jääb ikka mulda ja vallutab taas suure ala. Kuid visa töö ja
        maa korraliku läbikaevamisega on võimalik siiski naadist vabaneda.
        Seemnetega jõuab ta levida palju harvem.</p>
    </font>
    <p><font face="Arial" size="2">Naat on hea mahlakas toit paljudele
        koduloomadele ja metsaelanikelegi, kuid ka teod ja mitmed putukad ei
        ütle temast ära. Kevadel on naadid ühed esimesed, kes oma algul veidi
        punakad lehed välja pistavad. Sellised on väga heaks maiustuseks näiteks
        kuivtoidust tüdinenud küülikutele, kuid ka inimesed võivad endale
        värskest naadist maitsva vitamiinirikka salati või supi valmistada, ka
        on naati hapendatud. Niisiis ei saa naatigi vaadata ainult kahjuliku
        taimena.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="naat2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
