<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>naat - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/naat.jpg" align="right" border="1" hspace="6" vspace="6" width="200"
height="270"> </b><strong>Naat</strong><br>
</font><font color="#005300" size="3" face="Arial"><em><strong>(Aegopodium podagraria)</strong></em><br>
naadileht, püdseleht, sarapuuunaat, varesjalg</font></p>

<font FACE="Arial" SIZE="2">
<p>Naadi välimus ei vaja ilmselt pikemat tutvustust. Kõik lehed on tal kolmeks
küllaltki laiaks munajaks osaks jaotunud. Alumiste
lehtede
osad on seejuures veel
omakorda
kolmeks
väiksemaks
osaks
jaotunud
– botaanikud ütlevad, et
need
on
kahelikolmetised. Alumised lehed
on mitmekümne sentimeetri pikkuste rootsudega, ülemised aga üpris lühikestega.
Kes naati tunneb, see teab, et tal on ka iseloomulik värvus, mille järgi võib
taime juba kaugelt ära tunda. See on rohukarvaroheline, milles oleks nagu
midagi kollakat sees.</p>
<p>Tavaliselt kasvab naat koduaedades vaid kirjeldatud suurte alumiste
lehtedena, sest enne varre kasvamist kitkutakse ta lihtsalt umbrohuna välja.
Kuid mahajäetud aedades või viljaka mullaga varjukates metsades võib näha õitsevaid
naate. Nii mõnegi jaoks on võib-olla üllatuseks, et naat on samasugune putk
nagu näiteks karuputk, mets-harakputk või mõni teine. Temagi jämedad varred
on seest õõnsad ja väikesed valged õiedki on koondunud suurtesse
liitsarikatesse. Liitsarikas on õisik, mis koosneb väiksematest sarikatest.</p>
<p>Kuid naati võib pidada palju tülikamaks umbrohuks kui ükskõik millist
teist putke. Põhjuseks on tema väga kiire salajane levimine. Mispärast
salajane ja kuidas siis teistest kiirem? Naadi peamiseks levimisviisiks on
laienemine risoomivõsundite abil. Risoom paikneb aga maa-all ja me ei näe,
kuidas ta oma maa-alasid laiendab. Kiire aga seepärast, et seemnetega saab
paljuneda vaid kord, äärmisel juhul kaks korda aastas, risoomivõsundite abil
saab aga paljuneda pidevalt, kui vaid soojust ja vett jätkub. Risoomivõsundid
võivad juurduda igas sõlmekohas ja anda uue naaditaime, seetõttu on peaaegu võimatu
temast lahti saada: mõni sõlmekoht jääb ikka mulda ja vallutab taas suure
ala. Kuid visa töö ja maa korraliku läbikaevamisega on võimalik siiski
naadist vabaneda. Seemnetega jõuab ta teie maale palju harvem.</p>
<p>Naat on hea mahlakas toit paljudele koduloomadele ja metsaelanikelegi, kuid
ka teod ja mitmed putukad ei ütle temast ära. Kevadel on
naadid
ühed
esimesed,
kes oma algul veidi punakad lehed välja pistavad. Sellised on väga
heaks maiustuseks näiteks kuivtoidust tüdinenud küülikutele, kuid ka
inimesed võivad neist endale maitsva vitamiinirikka salati või supi
valmistada. Niisiis ei saa naatigi vaadata ainult kahjuliku taimena.</font></p>
<div align="center"><center>

<table border="1" cellspacing="1">
  <tr>
    <td><a href="naat2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
