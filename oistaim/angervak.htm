<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>angervaks - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img
src="images/angervaks.jpg" align="right" border="1" hspace="6" vspace="6" width="200"
height="270"><font color="#006000" size="4" face="Arial"><strong>Angervaks</strong><br>
</font><font color="#006000" size="3" face="Arial"><em><strong>(Filipendula
ulmaria)</strong></em><br>
angerpüss, naesterohi, orm, vorm</font></p>

<p><font size="2" face="Arial">Angervaks on meil väga tavaline taim. Niisketel
järve-, jõe- või ojakallastel moodustab ta sageli suuri padrikuid. Kuna angervaksametsad on kuni pooleteise meetri kõrgused, taime varte
alumised osad puitunud ja kogu vars karedate soontega, siis on selline koht vahel raskesti läbitav.
Tiheda
asustustiheduse
võlgneb angervaks oma
heale
paljunemisvõimele. Tal on väga
palju seemneid ja lisaks ka pikk risoom.
Kuid teised taimed tõrjub selline võimas puhmik välja ja seetõttu on
angervaksaväljad liigivaesed ja vähehuvitavad. Kariloomad angervaksa ei söö ja seetõttu
vähendab
taime rohke esinemine karjamaa väärtust.</p>

<p>Kuid siiski ei saa angervaksaväljadest märkamatult mööda
hiilida, sest taime pikk õitseaeg teeb neist väljadest
midagi meie kodumaa jaoks ainulaadset. Angervaksa õied on küll vähem kui
sentimeetrisuurused, kuid nad koonduvad mitmekümne sentimeetri pikkuseks õisikuks.
Nii paistab nagu oleks kogu väli kreemikasvalge vahuga kaetud. Eriti huvitav on
aga lõhn, mida need õied eritavad. Seda on peetud sarnaseks nii mandlite kui
kaneeli lõhnaga, igal juhul on ta väga meeldiv. Aroominautimisega ei või
siiski liialdada, sest sel on ka uimastav toime, mis võib pea valutama panna.
Sageli võivad õitsval angervaksaväljal ka kõrvad valutama hakata. Põhjuseks
ei ole angervaks ise, vaid tema tolmeldajad, suured
mesilased ja kimalased. Neid on koos lugematul arvul, neile meeldib väga
see hea meetaim, seetõttu viivad mõnikord
mesinikud tarud suvel otse angervaksavälja
servale.</p>
<p>Ka inimene on õppinud angervaksa õisi kasutama. Palju
head on leitud
isegi
tema
juurtest ja varretippudest ehk ürdist. Kõiki neid
kasutatakse rahvameditsiinis
ravimina. Nimi naesterohigi viitab sellele,
et temaga on arstitud naistehaigusi.
Temast
valmistatud
teed
on
joodud pärast sünnitamist võimaliku tekkiva palaviku
vastu. Angervaks
on aidanud veel paljude erinevate haigustega
võitlemisel. Need on näiteks reuma ja närvivalud, krambid, närvilisus, kõhulahtisus
jne. Ka alandab angervaks palavikku
ning
paneb inimese higistama. Tee valmistamiseks tuleb supilusikatäiele ürdile
valada peale klaas keeva vett ja seejärel jooki hoida veerand tundi soojas.
Seda juuakse kuumalt. Kuid levinud on ka erinevad
leotised, juurikatest (botaanikute keeles mõeldakse
siin risoomi) võib teha vanne. Vanni valmistamiseks peab aga juurikas tõmbama
kuni üheksa tundi: muidu ei tule sellest toimeained välja. Angervaksa
on kasutatud värvimisel ja nahkade parkimisel.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="angervak2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
