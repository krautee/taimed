<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>angervaks - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/angervaks.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#006000"><strong>Harilik
          angervaks</strong><br>
      </font><font face="Arial" size="3" color="#006000"><em><strong>(Filipendula
            ulmaria)</strong></em><br>
        angerpüss, naesterohi, orm, vorm</font></p>
    <p><font face="Arial" size="2">Angervaks on meil väga tavaline taim.
        Niisketel
        järve-, jõe- või ojakallastel moodustab ta sageli suuri padrikuid.
        Kuna"angervaksametsad" on kuni pooleteise meetri kõrgused, taime varte
        alumised osad puitunud ja kogu vars karedate soontega, siis on selline
        koht vahel raskesti läbitav.
        Angervaks paljuneb hästi nii seemnete kui pika risoomiga. Teised taimed
        tõrjub selline võimas “mets” välja ja seetõttu on angervaksaväljad
        liigivaesed ja botaanilises mõttes mitte kuigi huvitavad. Kariloomad
        angervaksa ei söö ja seetõttu
        vähendab
        taime rohke esinemine karjamaa väärtust.</font></p>
    <font face="Arial" size="2">
      <p>Sellegipoolest jäävad angervaksaväljad silma ja taime pikk õitsemise
        aeg teeb neist väljadest midagi Eestile eriomast. Angervaksa õied on
        küll alla
        sentimeetri suurused, kuid nad koonduvad mitmekümne sentimeetri
        suuruseks laiuvaks õisikuks.
        Nii paistab nagu oleks kogu väli kreemikasvalge vahuga kaetud. Eriti
        huvitav on õitsava angervaksa lõhn. Seda on peetud sarnaseks nii
        mandlite kui
        kaneeli lõhnaga, igal juhul on ta väga meeldiv. Aroominautimisega ei või
        siiski liialdada, sest sel on ka uimastav toime, mis võib pea valutama
        panna. Õitsval angervaksaväljal võivad ka kõrvad valutama hakata.
        Põhjuseks
        ei ole angervaks ise, vaid tema tolmeldajad, suured
        mesilased ja kimalased. Neid on koos lugematul arvul, neile meeldib väga
        see hea meetaim, seetõttu viivad mõnikord
        mesinikud tarud suvel otse angervaksavälja
        servale.</p>
      <p>Ka inimene on õppinud angervaksa kasutama. Palju
        head on leitud
        isegi
        tema
        juurtest ja varretippudest ehk ürdist. Kõiki neid
        kasutatakse rahvameditsiinis
        ravimina. Nimi naesterohigi viitab sellele,
        et temaga on arstitud naistehaigusi.
        Temast
        valmistatud
        teed
        on
        joodud pärast sünnitamist võimaliku tekkiva palaviku
        vastu. Angervaksast on abi reuma ja närvivalude, krampide, närvilisuse,
        kõhulahtisuse
        jne vastu. Ka alandab angervaks palavikku
        ning
        paneb inimese higistama, sellest on leitud sama toimeainet, mis on
        aspiriinis. Tee valmistamiseks tuleb supilusikatäiele ürdile
        valada peale klaas keeva vett ja seejärel jooki hoida veerand tundi
        soojas.
        Seda juuakse kuumalt. Kuid levinud on ka erinevad
        leotised, juurikatest, botaanikute keeles risoomist, võib teha vanne.
        Vanni valmistamiseks peab aga juurikas tõmbama
        kuni üheksa tundi: muidu ei tule sellest toimeained välja. Angervaksa
        on kasutatud värvimisel ja nahkade parkimisel.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="angervak2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
