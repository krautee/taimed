<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>leesikas - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#008000" vlink="#008080"
alink="#008080">

<p align="center"><b><font color="#005300" size="5" face="Arial"><img
src="images/leesikas.jpg" align="right" border="1" hspace="6" vspace="6" width="200"
height="270"> </font></b><font color="#005300" size="4" face="Arial"><strong>Leesikas</strong><br>
</font><font color="#005300" size="3" face="Arial"><em><strong>(Arctostaphylos uva-ursi)</strong></em><br>
leeske mari, linnumari, seapohlad, tuhkpohlad</font></p>

<font FACE="Arial" SIZE="2">
<p>Leesikas on üks tuntumaid ravimtaimi erituselundite mitmesuguste haiguste puhul.
Näiteks aitab leesikalehetee hästi neerupõletiku või sapikivitõve puhul
ning aitab suurendada uriinieritust. Vahest vaid pohlalehed suudavad nende
omaduste poolest leesikaga võistelda. Kuna leesika lehed on paksud ja nahkjad,
siis ei tule neist toimeained kergesti välja. Seetõttu tuleb leesikaleheteed
keeta viis minutit ja jooma hakata alles siis kui ta on jahtumiseni tõmmanud.
Selle tugeva ravimi tarvitamisel on omad ohud. Kui teda palju tarvitada,
võib tekkida valu neerudes, osa neerusoonekestest võib isegi ummistuda.
Selline kõrvalnähtus on tingitud parkainetest. Seetõttu tohib leesikateed ka täiskasvanud
inimene juua vaid ühe klaasi päevas. Sobilik oleks kolmandik klaasi kolm korda
päevas. Tee valmistamiseks võetakse ühe klaasi kohta teelusikatäis kuiv lehti. Parkained on aga
head naha parkimiseks.</p>
<p>Leesikalehti kogudes on väga kerge taimele liiga teha. Leesikas kasvab maadmööda
roomava kääbuspõõsana. Tema varred algavad ühest kohast ja lähevad laiali
igasse suunda, ise pidevalt rohkesti harunedes. Kõikjal tekivad vartele alla ka
uued juured. Vahel võib ühe taimepadja läbimõõt ulatuda paari meetrini.
Sellistel suurtel taimedel tuleb lõigata varred poole pikkuse pealt läbi ja
siis läbilõigatud varreotsad üles kiskuda. Taimi ei tohi juurtega välja tõmmata.
Harude maharaiumine ei pidurda leesikapõõsa kasvu. Niimoodi toimides taastub põõsas
endisel kujul viie aastaga ja siis võime teda uuesti samasse kohta koguma
minna. Kogutud varred tuleb puhastada prahist ja kõlbmatutest lehtedest ning siis
vilusse kuivama panna. Hiljem tuleb lehed vartelt maha tõmmata ja teematerjal
ongi valmis.</p>
<p>Leesikal on ka ilusad punased marjad, mis meenutavad <a href="pohl.htm" style="color: #005300"> pohla</a> omi. Need on aga
hoopis teise maitsega, õigemini maitsetult jahused. Enamasti
nad inimestele ei meeldi, kuid vaese loodusega tundrates on neist pikka aega
jahu tehtud. Saadud jahust valmistatud körti nimetati aga kamaks ja see oli igati väärtuslik
lauakate. Leesikamarjad on üks meelistoit karudele, seetõttu on leesika rahvapäraste
nimede eesnimeks sageli liide karu-.&nbsp;</p>
<p> Ka ülejäänud osa taimest sarnaneb
pohlaga ja paljud ei teegi neil ilma marju maitsmata vahet. Kuid neil on siiski
olulisi erinevusi. Nimelt ei ole pohl kunagi roomavate vartega. Teiseks on neil
erinevad lehed. Pohla lehe alus on ümardunud, leesikal aga pikalt ühtlaselt
kiilukujuliseks rootsuks ahenev.</p>
<p>Leesikat võib kasvatada ka ilutaimena. Hästi sobib ta kallakute
kaunistamiseks. Ilusad on nii tema sügisesed marjad kui tihedalt varsi katvad
lehed. Kevadel lisavad ilu ka õiekobarad. Need õied tolmlevad parema
meelega putukate abil, kuid vajadusel võivad ka end ise tolmeldada. Selline asi
on võimalik seetõttu, et emakas ja tolmukad valmivad ühel ajal.</font></p>
<div align="center"><center>

<table border="1" cellspacing="1">
  <tr>
    <td><a href="leesik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
