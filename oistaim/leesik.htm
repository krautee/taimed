<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>leesikas - liigikirjeldus</title>
  </head>
  <body vlink="#008080" link="#008000" bgcolor="#FFFFFF" background="images/1HTtaust.gif"
    alink="#008080">
    <p align="center"><b><font face="Arial" size="5" color="#005300"><img src="images/leesikas.jpg"
            hspace="6" height="270" width="200" vspace="6" border="1" align="right">
        </font></b><font face="Arial" size="4" color="#005300"><strong>harilik
          leesikas</strong><br>
      </font><font face="Arial" size="3" color="#005300"><em><strong>(Arctostaphylos
            uva-ursi)</strong></em><br>
        leeske mari, linnumari, seapohlad, tuhkpohlad</font></p>
    <font face="Arial" size="2">
      <p>Leesikas on üks tuntumaid ravimtaimi erituselundite mitmesuguste
        haiguste vastu. Leesikalehetee aitab hästi neerupõletiku ja sapikivitõve
        vastu, tee aitab suurendada uriinieritust. Samade omaduste poolest on
        tuntud ka pohla lehed. Kuna leesika lehed on paksud ja nahkjad, siis ei
        tule neist toimeained kergesti välja. Seetõttu tuleb leesikaleheteed
        keeta viis minutit ja jooma hakata alles siis, kui tee on jahtumiseni
        tõmmanud. Selle tugeva ravimi tarvitamisel on omad ohud. Kui teed palju
        tarvitada, võib tekkida valu neerudes, osa neerusoonekestest võib
        ummistuda. Selline kõrvalnähe on tingitud parkainetest. Seetõttu tohib
        leesikateed ka täiskasvanud inimene juua vaid ühe klaasi päevas,
        rasedatele ning imetavatele emadel on see aga üldse vastunäidustatud.
        Sobilik oleks kolmandik klaasi kolm korda päevas. Tee valmistamiseks
        võetakse ühe klaasi kohta teelusikatäis kuivi lehti. Leesika parkaineid
        on kasutatud naha parkimiseks.</p>
      <p>Leesikas kasvab kääbuspõõsana. Tema roomavad varred lähevad igasse
        suunda laiali, ise rohkesti harunedes. Kõikjal tekivad vartele uued
        juured. Vahel võib ühe taimepadjandi läbimõõt ulatuda paari meetrini.
        Sellistel suurtel taimedel tuleb lõigata varred poole pikkuse pealt läbi
        ja
        siis läbilõigatud varreotsad üles kiskuda. Taimi ei tohi juurtega välja
        tõmmata.
        Harude maharaiumine ei pidurda leesikapõõsa kasvu. Niimoodi toimides
        taastub põõsas
        endisel kujul viie aastaga ja siis võime teda uuesti samasse kohta
        koguma
        minna. Kogutud varred tuleb puhastada prahist ja kõlbmatutest lehtedest
        ning siis
        vilusse kuivama panna. Hiljem tuleb lehed vartelt maha tõmmata ja
        teematerjal
        ongi valmis.</p>
      <p>Leesikal on ka ilusad punased marjad, mis meenutavad <a href="pohl.htm"
          style="color: #005300"> pohla</a> omi. Need on aga
        hoopis teise maitsega, õigemini maitsetult jahused. Enamasti
        nad inimestele ei meeldi, kuid vaese loodusega tundrates on neist pikka
        aega
        jahu tehtud. Saadud jahust valmistatud körti nimetati aga kamaks ja see
        oli igati väärtuslik
        lauakate. Leesikamarjad on üks meelistoit karudele, seetõttu on leesika
        rahvapäraste
        nimede eesnimeks sageli liide karu-. Marjad püsivad vartel ka pärast
        talvise lume sulamist, seega saavad talveunest ärkavad karud end kevadel
        marjadega kosutada.</p>
      <p> Ka ülejäänud osa taimest sarnaneb
        pohlaga ja paljud ei teegi neil ilma marju maitsmata vahet. Kuid neil on
        siiski
        olulisi erinevusi. Nimelt ei ole pohl kunagi roomavate vartega. Teiseks
        on neil
        erinevad lehed. Pohla lehe alus on ümardunud, leesikal aga pikalt
        ühtlaselt
        kiilukujuliseks rootsuks ahenev.</p>
    </font>
    <p><font face="Arial" size="2">Leesikat võib kasvatada ka ilutaimena. Hästi
        sobib ta kallakute
        kaunistamiseks. Ilusad on nii tema sügisesed marjad kui tihedalt varsi
        katvad
        lehed. Kevadel lisavad ilu ka õiekobarad. Need õied tolmlevad parema
        meelega putukate abil, kuid vajadusel võivad ka end ise tolmeldada.
        Selline asi
        on võimalik seetõttu, et emakas ja tolmukad valmivad ühel ajal.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="leesik2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
