<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ubaleht - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4"><b><img src="images/ubaleht.jpg"
            align="right" hspace="6" height="200" width="270" vspace="6" border="1"></b>
      </font><font face="Arial" size="4" color="#005500"><strong>Ubaleht</strong><br>
      </font><font face="Arial" size="3" color="#005500"><em><strong>(Menyanthes
            trifoliata)</strong></em><br>
        soouba, jõeuba, raakelehed, allikakapsad</font></p>
    <font face="Arial" size="2">
      <p>Ubaleht võib vesises sooservas või seisva veega kraavis moodustada
        tihedaid kogumikke, ubaleht on väga tavaline taim kõigis Eesti madal- ja
        siirdesoodes. Ubalehel on omapärased lehed, mis meenutavad vägagi põldoa
        lehti. Vahest on ubalehe leht veidi vähem sinakas ja lihakam kui põldoa
        oma. Iseloomulikust lehe kujust on tekkinud ka ubalehe rahvapärased
        nimed.</p>
      <p>Eriti dekoratiivne on ubaleht õitsemise ajal. Õied ei ole suured, aga
        võib-olla ühed ilusamad. Väljast on need roosakad, seest säravvalged.
        Ubalehe viis kroonlehte on küll kokku kasvanud, aga sügavalt viieks
        teravaks tipuks lõhestunud. Nende hambataoliste tipmete servad on
        peenenarmalised nagu meistri kõige peenem pits. Kroonlehed on kaetud
        peente pehmete karvadega. Lisada veel tolmukad, emakad ja… - seda ilu on
        raske kirjeldada, tuleb ise vaatama minna! Ubaleht õitseb mais ja
        juunis.</p>
      <p>Putukate jaoks on sügaval õiekatte põhjas kettataoline magus meepott,
        nektar. Selle abil meelitab ubaleht putukaid, kes kannavad õietolmu ühe
        taime emakasuudmelt teisele. Tolmeldatud õitest arenevad kuprad, nagu
        näiteks magunatel, kuid öeldakse, et kuprad meenutavad rohkem uba -
        jälle sarnasus oaga! Seemned ise on küllalt suured ja paksu puitunud
        kestaga.</p>
      <p>Peale seemnete võib ubaleht levida risoomi abil. Võib öelda, et risoom
        ongi ubalehe peamine ja kõige suurem osa, ainus osa, mis elab palju
        aastaid. Risoom haruneb ja võib iga haru tipus anda uue maapealse võsu.
        Risoomis säilivad varuained, et ubaleht saaks kevadel, enne kevadiste
        suurvete taandumist, kiiresti kasvama ja õitsema hakata. Ubalehe
        risoomiga on seotud veel üks küllalt haruldane nähtus. Ubalehel nagu
        polekski õiget maapealset vart: risoom kerkib tasapisi maa peale ja
        kasvab edasi lühikese maapealse varrena, millele kinnituvad lehed.</p>
      <p>Lõpetuseks ubalehe kasutamisest. Kogu taim on väga mõrumaitseline ja ei
        kõlba seetõttu söögiks ka kõige leplikumatele loomadele, lammastele.
        Ravimina on tema lehti siiski kasutatud. Lehed kuivatatakse vilus ja
        säilitatakse kuivas kohas. Tee tegemiseks võetakse supilusikatäis
        peenestatud lehti ja valatakse peale klaas keeva vett. Jook peab seisma
        soojas veerand tundi. Palavikku alandava või higistama ajava vahendina
        tuleks seda juua suhteliselt kuumalt, teistel eesmärkidel võib tarvitada
        ka jahutatult. Ubalehetee mõjub seede- ja erituselundkonnale: taimest on
        abi nii kõhukinnisuse kui kõhuvalu, samuti soolepõletike korral,
        ubalehetee on hea sapipõie ja maksavalude leevendaja. Tuntakse ubalehe
        söögiisu tõstvat toimet. Taime kogumisel aga ärge rüüstake teda,
        piisab vaid kolmetistest lehelabadest, rootsu võite taimele alles jätta,
        risoomi aga ärge mingil juhul üles tõmmake.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="ubaleht2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
