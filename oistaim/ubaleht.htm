<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>ubaleht - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font size="4" face="Arial"><b><img src="images/ubaleht.jpg"
align="right" hspace="6" vspace="6" border="1" width="270" height="200"></b> </font><font
color="#005500" size="4" face="Arial"><strong>Ubaleht</strong><br>
</font><font color="#005500" size="3" face="Arial"><em><strong>(Menyanthes trifoliata)</strong></em><br>
soouba, jõeuba, raakelehed, allikakapsad</font></p>

<font FACE="Arial" SIZE="2">
<p>Ubaleht võib madalaveelises soomülkas või seisva veega kraavis moodustada
tihedaid kogumikke. Selliseid kogumikke võib tekkida ka suure taluaia porimülgastesse.
Seda enam, et ta ei ole lihtsalt pinnakatteks, vaid on ka väga ilus. Kõigepealt
on tal omapärased lehed. Kui ubalehe leht võtta ja näidata mõnele võhiklikule
taimetargale, siis kuulutab ta kindlasti suurel häälel, et see on uba. Nende
lehed on tõepoolest nii sarnased, vahest on ehk ubalehe leht veidi vähem
sinakas kui põldoa oma. Ubalehe leht on ka lihakam. Sellest iseloomulikust
lehest on tekkinud ka kõik laiemalt levinud ubalehe nimed.</p>
<p>Kuid eriti dekoratiivne on ubaleht õitsemise ajal. Kui teil ei tule nüüd
kohe silme ette selle taime õis, siis soovitan küll minna mai- või juunikuus
teda otsima. Need ei ole küll kuigi suured, kuid siiski võib neid pidada ühtedeks
Eesti taimede ilusamateks õiteks. Kõigepealt on meelitav juba nende värv: väljast
roosakas, seest aga säravvalge. Teiseks on nad väga õrna väljanägemisega.
Miks õrnad? Luubi abil on eriti selgesti näha, et ubalehe kolm kroonlehte on küll
üksteisega kokku kasvanud, kuid samas ka sügavalt kolmeks teravaks tipuks lõhestunud.
Nende hambataoliste tipmete servad on aga peenenarmalised, just nagu käsitöömeistrite
tehtud kaunis pits. Kuid see pole veel kõik: kroonlehed on paksud ja lihakad,
kuid kaetud peente pehmete karvadega. Kõik see kokku loob väga õrna väljanägemise.
Oma panuse lisavad ka tolmukad ja emakad ning ongi ilus ja huvitav õis koos.</p>
<p>Selle õie ehitamisel on taim mõelnud putukate peale. Nende jaoks on sügaval
õiekatte põhjas olemas kettataoline magus meepott. Tegelikult on loomulikult
ubalehel ka enda kasu mõttes. Ta meelitab putukaid selleks, et need kannaksid
tema õietolmu ühelt taimelt teise emakasuudmetele. Tolmeldatud õitest
arenevad korralikud viljad. Ubalehe viljadeks on kuprad, nagu näiteks
magunatel, kuid öeldakse, et need meenutavad rohkem hoopis uba: jälle selle
taime seotus oaga. Seemned ise on küllaltki suured ja paksu puitunud kestaga.</p>
<p>Peale seemnete võib ubaleht oma valdusi laiendada ka risoomi abil. Võib öelda,
et risoom ongi ubalehe taime peamine ja kõige suurem osa. See on ainus osa, mis
elab palju aastaid. Ta on harunev ja iga haru tipus võib anda uue õitsva
taime. Temas säilivad varuained, et ubaleht saaks
kevadel kiiresti kasvama ja õitsema hakata, enne kui kevadised suurveed
taanduvad. Kuid ubalehe puhul on risoomiga seotud veel üks meie taimede hulgas
küllaltki haruldane nähtus. Nimelt tal nagu polekski maapealset vart: risoom
kerkib tasapisi maa peale ja kasvab edasi lühikese maapealse varrena, sellele
kinnituvad ka lehed.</p>
<p>Lõpetuseks ka ubalehe kasutamisest. Kogu taim on väga mõrumaitseline ja ei
kõlba seetõttu söögiks isegi väga leplikele lammastele. Kuid ravimina saab
tema lehti siiski kasutada. Need kuivatatakse vilus ja säilitatakse kuivas
kohas. Tee tegemiseks võetakse supilusikatäis peenestatud lehti ja valatakse
peale klaas keeva vett. Jook peab seisma soojas veerand tundi. Palavikku
alandava või higistama ajava vahendina tuleks seda juua suhteliselt kuumalt,
teistel eesmärkidel võib tarvitada ka jahutatult. Ubalehetee peamiseks mõjuvaldkonnaks
on seedekulgla: see aitab nii kõhukinnisuse kui ka kõhuvalu, samuti soolepõletike
korral, ka on ubalehetee väga hea sapipõie ja maksavalude leevendaja. Tuntud
on selle söögiisu tõstev toime. Taime kogumisel aga ärge rüüstake teda,
piisab vaid kolmetistest lehelabadest, rootsu võite taimele alles jätta,
risoomi aga ärge mingil juhul üles tõmmake.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="ubaleht2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
