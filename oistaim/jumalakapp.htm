<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>jumalakäpp - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/jumalakapp.jpg" width="200" height="270" align="right"
hspace="6" vspace="6" border="1"><font face="Arial" size="4" color="#005500"><strong>Jumalakäpp</strong><br>
</font><font face="Arial" size="3" color="#005500"><em><strong>(Orchis mascula)</strong></em><br>
jumalakäsi, mehekäpp, nallernaat, vanapoisirohud</font></p>
<font FACE="Arial" SIZE="2">

<p ALIGN="left">Jumalakäpp ja kuradikäpp on kaks laialt tuntud nime.
Tavaliselt aga ei teata täpselt, millisele taimele kumbki kuulub. Nii on pea kõiki
lillakaspunaste õitega ruljate õisikutega käpalisi nimetatud nii jumalakäppadeks
kui ka kuradikäppadeks. Kas “jumal” või “kurat”, see oli enamasti üpris
suvaline, lihtsalt kuidas antud maakohas oldi harjutud ütlema. Paremal juhul
teati rääkida, et kuradikäpal on maa sees vana ja kole mugul, jumalakäpa
mugul on aga ilus, puhas ja hele. Kuid käpaliste eluringi arvestades võib iga
käpaline olla kord jumala-, siis jälle kuradikäpp. Kevadel kasvab vars
eelmisel aastal tekkinud mugula otsa, mis muutub seejärel vanaks ja tumedaks
ning sureb sügisel. Kuid suvel võib sama taime alt leida ka uue ilusa heleda
mugula, mis kasvatab järgmisel kevadel õievarre.</p>

<p>Veidi targemad ütlesid, et jumalkäpa mugul on terve, kuradikäpa oma aga
katkine, lõhestunud. Tõepoolest, see on tunnus, mille pärast kuradikäppa
enam polegi. Ta on pandud omaette perekonda sõrmkäpp. Niisiis polegi enam
teadusliku nimega kuradikäppa olemas, on kuradi-sõrmkäpp. Käpa perekonda jäid
vaid terve juuremugulaga taimed. Kõik käpalised on meil looduskaitse all, seetõttu
tuleb perekonna määramisel appi võtta muud tunnused kui taime väljakaevamine.
Kõikidel käppadel on ülemised lehed tupe sarnaselt ümber varre, sõrmkäppadel
aga selge lehelabaga ja lehe alus ümbritseb vaid poolt vart.</p>
<p>Maapealne osa on aga käppadel ja sõrmkäppadel üpris sarnane. Seepärast
tasub peatuda ka meie ühel tavalisemal käpalisel, niiskete niitude kuradi-sõrmkäpal.
Teda iseloomustavad kõigepealt suured tumelillad laigud lehtedel. Teiseks on
tema vars seest säsiga täidetud, mitte õõnes. Ja kolmandaks on tema
helelillade õite huule kolm hõlma üpris madalad.</p>
<p>Jumalakäpa pikkadel süstjatel lehtedel suuri tumedaid laikusid tavaliselt
pole. Küll on neil aga väikesed täpikesed või kriipsukesed, mis on samuti
tumelillalt värvunud. Sagedamini näeme neid täpikesi lehe alumises osas,
vahel ka päris taime varrel. Jumalakäpa vars on üpris tugev, mis on talle ka
võib-olla ladinakeelse nime andnud. Nimelt on ta
ladina
keelest tõlkides
“mehelik orhidee”. Meie käpa perekonna teistest liikidest eristamiseks peab
jumalakäpa juures veenduma veel selles, et tema õie huul oleks sügavalt
kolmeks hõlmaks lõhestunud ja et õie kannus oleks vähemalt ligi sentimeetri
pikkune.</p>
<p>Kui niinimetatud “kuradikäpp” kasvab küllaltki sageli peaaegu kogu
Eestis, siis jumalakäpp on hoopis haruldasem. Teda võib kohata Lääne-Eestis
ja eriti läänesaartel.</p>
</font>
<div align="center"><center>

<table border="1" cellspacing="1">
  <tr>
    <td><a href="jumalakapp2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
