<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>jumalakäpp - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/jumalakapp.jpg" align="right" hspace="6"
        height="270" width="200" vspace="6" border="1"><font face="Arial" size="4"
        color="#005500"><strong>Jumalakäpp</strong><br>
      </font><font face="Arial" size="3" color="#005500"><em><strong>(Orchis
            mascula)</strong></em><br>
        jumalakäsi, mehekäpp, nallernaat, vanapoisirohud</font></p>
    <font face="Arial" size="2">
      <p align="left">Jumalakäpp ja kuradikäpp on kaks laialt tuntud nime, aga
        taimi, kes nimede taga, sageli täpselt ei tunta. Nii on pea kõiki
        lillakaspunaste ruljate õisikutega käpalisi nimetatud nii
        jumalakäppadeks kui kuradikäppadeks. Kas “jumal” või “kurat”, on
        sealjuures üsna suvaline - kuidas just parajasti on harjutud ütlema.
        Paremal juhul teati rääkida, et kuradikäpal on maa sees vana ja kole
        mugul, jumalakäpal aga ilus, puhas ja hele. Käpaliste eluringi
        arvestades võib sellisel juhul leitud taim olla kord jumala-, siis
        kuradikäpp. Kevadel kasvab vars eelmisel aastal tekkinud mugula otsa,
        mis muutub sügiseks vanaks ja tumedaks. Suvel võib sama taime alt leida
        ka ilusa, heleda mugula, millest tärkab taim järgmisel kevadel.</p>
      <p>Targemad teadsid ütelda, et jumalkäpa mugul on terve, kuradikäpal aga
        katkine, lõhestunud. Kõik lõhestunud juuremugulaga liigid on tänaseks
        tõstetud omaette perekonda sõrmkäpp. Niisiis pole teadusliku nimega
        kuradikäppa enam olemas, on kuradi-sõrmkäpp - üks paljudest sõrmkäpa
        perekonna liikidest. Käpa perekonda jäid vaid terve juuremugulaga
        taimed.</p>
      <p>Kõik käpaliste sugukonda kuuluvad taimed on Eestis looduskaitse all ja
        juuremugula abil - kuna selle vaatamiseks tuleb taim üles kaevata
        -&nbsp; ei tohi perekonda määrata. Jumalakäpp kuulub II
        kaitsekategooriasse. Pisut tähelepanelikkust ja käpad ja sõrmkäpad -
        kaks liigirohket perekonda käpaliste sugukonnas - saab eristatud ka
        maapealsete tunnuste abil. Käppadel on varrelehti vähe ja need on
        tupesarnaselt ümber varre, sõrmkäppade vart katavad ohtrad suured lehed.
        Käppade õisikute kõrglehed on kilejad, sõrmkäppadel rohtjad.
        Kuradi-sõrmkäppa iseloomustavad kõigepealt suured tumelillad laigud
        lehtedel. Teiseks on
        tema vars seest säsiga täidetud, mitte õõnes. Ja kolmandaks on tema
        helelillade õite huule kolm hõlma üpris madalad.</p>
    </font><font face="Arial" size="2">
      <p>Jumalakäpa pikkadel süstjatel lehtedel suuri tumedaid laikusid
        tavaliselt
        pole. Küll on neil aga väikesed täpikesed või kriipsukesed, mis on
        samuti
        tumelillalt värvunud. Sagedamini näeme neid täpikesi lehe alumises osas,
        vahel ka päris taime varrel. Jumalakäpa vars on üpris tugev, mis on
        talle ka
        võib-olla ladinakeelse nime andnud. Nimelt on ta
        ladina
        keelest tõlkides
        “mehelik orhidee”. Meie käpa perekonna teistest liikidest eristamiseks
        peab
        jumalakäpa juures veenduma veel selles, et tema õie huul oleks sügavalt
        kolmeks hõlmaks lõhestunud ja et õie kannus oleks vähemalt ligi
        sentimeetri
        pikkune. Käpalistele omaselt on ka jumalakäpp suure varieeruvusega värvi
        ja suuruse osas, Lõuna-Eestis esineb ka alamliik lõuna-jumalakäpp (<i><em>Orchis
            mascula </em></i>subsp. <i>speciosa</i>).</p>
      <p>Kuradi-sõrmkäpp on kindlasti tavalisem kui jumalakäpp. Kui
        kuradi-sõrmkäppa võib kohata üle Eesti, siis jumalakäpp kasvab ainult
        Lääne-Eestis ja saartel ning sealgi kohtab suuri kogumeid harva. Kes
        jumalakäpp õitsemas tahab näha, ei tohi poole suveni magada - jumalakäpp
        on Jaanipäevaks ära õitsenud.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="jumalakapp2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
