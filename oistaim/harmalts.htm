<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik malts - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/har-malts.jpg"

            align="right" hspace="6" height="270" width="200" vspace="6" border="1"></b><strong>Harilik
          malts</strong><br>
      </font><font face="Arial" size="3" color="#005500"><em><strong>(Atriplex
            patula)</strong></em><br>
        haraline malts, päris malts</font></p>
    <p><font face="Arial" size="2">Harilik malts on väga tavaline umbrohi. Tihti
        peetakse maltsaks üht veelgi sagedamat umbrohtu, <a href="vhanemalts.htm "style="color: #006000">valget
          hanemaltsa</a>, kes on hoopis teise perekonna taim. Väliselt on
        valge hanemalts pehmem kui harilik malts, kuigi mõlemad on vähemalt
        noorelt kaetud iseloomuliku valkja jahuja kirmega. Lehed on harilikul
        maltsal hanemaltsast mõnevõrra kitsamad. See-eest on harilikul maltsal
        väikesed lehekesed ka õite alusel, valgel hanemaltsal pole. Veel enam,
        hariliku maltsa emasõitel polegi õiekatet, on vaid kaks kõrglehte
        õieosade kaitseks. Nagu tähelepanelikum lugeja eelneva põhjal järeldada
        võib, on hariliku maltsa õied ühesugulised, see tähendab, taimel on
        eraldi emas- ja isasõied. Seemned arenevad muidugi emasõites. Küll on
        aga hariliku maltsa emas- ja isasõied ühel ja samal taimel, mis
        tähendab, et taim on ühekojaline. Valgel hanemaltsal on kõik õied
        mõlemasugulised. Erinevusi valge hanemaltsa ja hariliku maltsa vahel
        võiks loetleda teisigi, see ei muuda tõsiasja - mõlema taime üldine
        välimus on väga sarnane!<br>
      </font></p>
    <font face="Arial" size="2">
      <p>Segaduse suurendamiseks olgu öeldud, et nii maltsa kui hanemaltsa
        perekonnas on Eestis rohkem liike kui üks. Pärismaised, see tähendab,
        loodusesse inimese kaasabita jõudnud maltsad ja hanemaltsad, kasvavad
        sageli mererannal, sissetoodud liigid jäätmaadel ja prahipaikadel. </p>
    </font>
    <p><font face="Arial" size="2">Harilik malts kasvab enamasti umbrohuna,
        looduslikes kasvukohtades leidub teda harva, kui siis rannikul. Kõige
        sagedamini kohtame teda mitmesugustel mahajäetud viljaka mullaga
        lapikestel. Sellisteks võivad olla vanad sõnniku- või kompostihunnikud,
        harimata põllumaa. Kui hariliku maltsa taimed on endale ühe tagala
        loonud, vallutavad nad kiiresti ümberkaudsed vähegi sobivad alad.
        Üksikul maltsa taimel võib valmida kümneid tuhandeid seemneid ja sobivas
        kasvukohas võivad paljudest sirguda uued taimed. Kuidas siis harilikust
        maltsast kui umbrohust vabaneda? Nagu umbrohtudest ikka: taim tuleb enne
        seemnete valmimist peenramaalt välja rohida. Näljahäda ajal on
        maltsastki suppi keedetud või seda jahuna leiva sisse lisatud, samuti on
        kasutatud ravimtaimena näiteks tiisikuse vastu kompressis..<br>
        <br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="harmalts2.htm" target="_self"><img src="images/Info1.jpg"

                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
