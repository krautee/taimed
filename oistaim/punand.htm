<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>punand - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/punand.jpg" align="right" border="1" hspace="6" vspace="6" width="200"
height="270"></b> <strong>Punand</strong><br>
</font><font color="#005300" size="3" face="Arial"><em><strong>(Fumaria officinalis)</strong></em><br>
emarohi, ematuse-rohi, juushein, venituse rohi</font></p>

<p><font size="2" face="Arial">Kui punand ükskord inimese põllule satub, siis tuleb
kiiresti hoolitseda selle eest, et ta sealt kaoks. Vastasel juhul valmivad tema viljades,
mida nimetatakse pähklikesteks, seemned. Kui aga seemned juba valmis on, siis levib
punand igale poole. Kui nüüd ka mõned kasvavad taimed ära rohitud saavad, siis ilmuvad
varsti uued taimed neist seemnetest, mis kohe ei idanenud. Nii võib punand muutuda
tülikaks umbrohuks. Massiliselt esineb ta siiski harva, enamasti ikka üksikute kuid
väga haraliste taimedena. Välja tõmmata pole teda sugugi raske, sest juurt pole tal
peaaegu ollagi. Punand on üldse üks koos inimeste põldudega leviv taim. Nii kasvab ta
näiteks Ameerikas ja Aasias just tulnukana, mitte põliselanikuna.</font></p>

<p><font size="2" face="Arial">Haraline võib punand küll olla, kuid öeldakse, et tema
vars on väheharunev. Millest siis taime kahar ja õrn väljanägemine. Loomulikult
lehtedest.
Need on tal mitu korda jagunenud ja hõlmad on üpris kitsad. Taim ise on suhteliselt
vesine, värvuselt hallikasroheline. Punandi väheste harude tippudes moodustuvad
rohkeõielised kobarad. Õied on neis lillakasroosad, piklikud, neid saab kaheks sarnaseks
pooleks jaotada vaid ühe sirge abil.</font></p>

<p><font size="2" face="Arial">Punand kuulub magunaliste sugukonda, kuid erinevalt
magunatest pole tal piimmahla. Tema mahlas on aga siiski üks kasulik aine, mida
kasutatakse sageli vanarahva poolt ravimiskunstis. Taimest tehtud tee tekitab hea
söögiisu. Sel eesmärgil on teda kogutud ka ravimitööstuse tarvis. Kuid vanad targad
avastasid temas muudki huvitavat ja kasulikku. Nii sai õitest ja varre ülemistest osadest
väljapressitud mahl või valmistatud ekstrakt silmaravimiks. Abi leiti temast eelkõige
silmade punetamise ja silmapõletiku korral.</font></p>

<p><font size="2" face="Arial">Huvitavad on ka punandi viljad, pähklikesed. Valmimisel
tekib nende ülemisse serva väike auguke, kust pääseb valminud tumedavärviline seeme
välja. Seemneid on aga igas pähklikeses vaid üks. Nii et põllul tüütut umbrohtu
punandit märgates ja nähes, et tema viljades on augud sees, ärge olge õnnelikud. Ei
ole ükski putukas teid umbrohtude levimise takistamises aidanud. Veel enam, te olete
taime laienemise peatamisega hiljaks jäänud. Alati tasub meenutada, et ega kahjurid
umbrohtu puutu. See kehtib küllaltki hästi ka punandi puhul.</font></p>
<div align="center"><center>

<table border="1" cellspacing="1">
  <tr>
    <td><a href="punand2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
