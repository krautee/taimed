<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>punand - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/punand.jpg"
            hspace="6" height="270" width="200" vspace="6" border="1" align="right"></b>
        <strong>Harilik punand</strong><br>
      </font><font face="Arial" size="3" color="#005300"><em><strong>(Fumaria
            officinalis)</strong></em><br>
        emarohi, ematuse-rohi, juushein, venituse rohi</font></p>
    <p><font face="Arial" size="2">Kui harilik punand põllule satub, ei tasu
        teda liiga kaua pidada, sest vastasel juhul valmivad viljad,
        pähklikesed, mis levivad hästi ja varsti võib kogu põld teda täis olla -
        punand võib käituda umbrohuna. Massiliselt kohtab teda siiski harva,
        enamasti ikka üksikute kuid väga haraliste taimedena. Välja rohida pole
        punandit raske, sest juuri tal õieti polegi. Punand on koos inimeste ja
        põldudega leviv taim. Nii kasvab ta näiteks Ameerikas ja Aasias just
        tulnukana, mitte põlisasukana.</font></p>
    <p><font face="Arial" size="2">Haraline paistab punand küll, kuid öeldakse,
        et tema vars on väheharunev. Milles asi? Kuidas saab taim kahara ja õrna
        väljanägemise? Vastus on, et lehtedest. Punandi lehed on mitu korda
        jagunenud ja kitsaste lehekestega.</font></p>
    <p><font face="Arial" size="2">Punand on katsudes vesine, värvuselt
        hallikasroheline. Punandi väheste harude tippudes moodustuvad
        rohkeõielised kobarad. Õied on lillakasroosad, piklikud, neid saab
        kaheks sarnaseks pooleks lõigata vaid ühe sirge abil. Ühe
        sümmeetriateljega õisi nimetatakse sügomorfseteks - järjekordne tunnus,
        mis aitab taimi (ennekõike õisi) kirjeldada. Sügomorfsed õied on väga
        iseloomulikud näiteks huulõielistele taimedele. Muideks, ka inimene on
        kujult sügomorfne, sest tal on enam-vähem sarnased parem ja vasak keha
        pool.</font></p>
    <p><font face="Arial" size="2">Punand kuulub magunaliste sugukonda, kuid
        erinevalt magunatest pole tal piimmahla. Siiski on tema kasulikke
        aineid, mida on rahvameditsiinis kasutatud. Taimest tehtud tee annab
        söögiisu. Vanad targad avastasid punandis muudki kasulikku. Nii kasutati
        õitest ja varre ülemistest osadest pressitud mahla või ekstrakti silmade
        raviks. Abi leiti eelkõige silmade punetuse ja põletiku korral.</font></p>
    <p><font face="Arial" size="2">Huvitavad on punandi viljad, pähklikesed.
        Valmimisel tekib nende ülemisse serva väike auguke, kust valminud seeme
        välja pääseb. Seemneid on igas pähklikeses üks - viimane ongi pähklikese
        omapära, sarnase ehituse, aga mitme seemnega vilju nimetatakse
        kukruteks. Nii et kui märkate põllul punandit, mille viljade sees on
        augukesed, olete rohimisega hiljaks jäänud - valminud seemned on juba
        mulda jõudnud.<br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="punand2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
