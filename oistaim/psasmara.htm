<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>põõsasmaran - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/poosmaran.jpg" align="right" border="1" hspace="6" vspace="6" width="270"
height="200"></b> <strong>Põõsasmaran</strong><br>
</font><font color="#005300" size="3" face="Arial"><em><strong>(Potentilla fruticosa)</strong></em><br>
kannarpik, kollane kanarbik, portsud, põõsas-hanijalg</font></p>

<font FACE="Arial" SIZE="2">
<p>Põõsasmaran on Loode-Eesti paepealsete niitude taim. Seal esineb ta sageli
massiliselt. Põõsasmaranat mujal Eestis ei kasva ja tema kasvukohti ohustab
nii ehitustegevus, metsastamine kui alade kinnikasvamine, siis on ta võetud ka
looduskaitse alla. Kaunid on põõsasmarana hõbedaste karvadega kaetud lehed,
kuid eriti tema kuldkollased ja suured õied. Nende läbimõõt ei jää palju
maha õunapuu õitest. Põõsa rohketel okstelgi on neid tihti niisama palju kui
õunapuul õisi. Kuid iluaianduse jaoks on eriti väärtuslik tema pikk õitseaeg.
Alles lõpetavad toomingad õitsemise ja alustavad sirelid, kui põõsasmaran
juba kolletab. Marjulised lähevad aasale maasikaid korjama ja ikka vaatab neile
vastu kuldne põõsasmaranaväli. Lõpuks valmivad viimaste marjadena soos jõhvikad
ja juhuslikult looniidule sattunu märkab oma imestuseks, et põõsasmaran ei
olegi veel õitsemist lõpetanud. Üpris kiiresti valmivad pisikesed piklikud
seemnised. Nagu karvasele taimele omane, on needki pikkade heledate karvadega.
Need on tegelikult lendkarvad, mis aitavad seemnistel tuule abil emapõõsast
kaugemale jõuda.</p>
<p>Kuudepikkuse õitsemise tõttu soovitatakse teda haljastuses kasutada. Ta
sobib kasvama nii üksikult kui rühmana, aga ka puusakõrguse hekina. Millegipärast
on teda aga praegu veel suhteliselt vähe aedades näha. Kasvatamisel peab
teadma seda, et ta vajab üsna viljakat huumuserikast mulda. Samuti ei
talu ta liigniiskust, niidutaimena võib aga kasvada üpris kuivas. Paha ei tee
seegi teadmine, et oma Eesti kodukohas kasvab ta lubjarikkal mullal.</p>
<p>Tema üldine levik on aga maailmas laiali pillatud väikeste tükikestena.
Sageli ei ole taimede välimus eri kohtades üldse mitte sarnane, kuid siiski
kuuluvad nad ühte liiki. Põõsasmaran kasvab nii Euroopas, Aasias kui ka Põhja-Ameerikas,
kuid katkendlikult. Ühe sellise väikese kasvukohajupi moodustavad ka Eestis
kasvavad põõsad. Tegelikult ei olegi aga päris kindlalt teada, kas meie põõsasmaranad
on ikka Eesti põlisasukad. Tema kasvualad on vähemalt viimase saja viiekümne
aasta jooksul pidevalt laienenud ning ta kasvab sageli massiliselt, lausa teisi
taimi välja tõrjudes. Nii arvataksegi, et Eesti levila võib olla tekkinud
kultuuris kasvanud metsistunud taimedest.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="psasmara2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
