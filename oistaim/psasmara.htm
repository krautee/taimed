<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põõsasmaran - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/poosmaran.jpg"
            hspace="6" height="200" width="270" vspace="6" border="1" align="right"></b>
        <strong>Põõsasmaran</strong><br>
      </font><font face="Arial" size="3" color="#005300"><em><strong>(Potentilla
            fruticosa)</strong></em><br>
        kannarpik, kollane kanarbik, portsud, põõsas-hanijalg</font></p>
    <font face="Arial" size="2">
      <p>Põõsasmaran on Loode-Eesti paepealsete niitude taim. Seal on ta kohati
        päris tavaline, aga kuna teda mujal Eestis ei kasva, siis on ta võetud
        looduskaitse alla. Põõsasmarana kasvukohti ohustab nii ehitustegevus,
        metsastamine kui võsastumine. Kaunid on põõsasmarana hõbedaste karvadega
        kaetud lehed, kuid eriti tema kuldkollased ja suured õied. Nende
        läbimõõt ei jää palju maha õunapuu õitest ja põõsa rohketel okstel on
        neid tihti niisama tihedalt kui õunapuul õisi. Aedniku jaoks on eriti
        väärtuslik tema pikk õitseaeg. Alles lõpetavad toomingad õitsemise ja
        alustavad sirelid, kui põõsasmaran juba kolletab. Marjulised lähevad
        maasikaid korjama ja ikka vaatab neile vastu kuldne põõsasmaranaväli.
        Lõpuks valmivad viimaste marjadena soos jõhvikad ja juhuslikult
        looniidule sattunu märkab, et põõsasmaran ei olegi veel õitsemist
        lõpetanud.<br>
        <br>
        Peale õitsemist valmivad kiiresti piklikud viljad, seemnised. Need on
        pikkade heledate lendkarvadega, mis aitavad seemnistel tuule abil
        emapõõsast kaugemale levida.</p>
      <p>Kuudepikkuse õitsemise tõttu soovitatakse teda haljastuses kasutada. Ta
        sobib kasvama nii üksikult kui rühmana, aga ka puusakõrguse hekina.
        Millegipärast
        on teda aga praegu veel suhteliselt vähe aedades näha. Kasvatamisel peab
        teadma seda, et ta vajab üsna viljakat huumuserikast mulda. Samuti ei
        talu ta liigniiskust, niidutaimena võib aga kasvada üpris kuivas. Paha
        ei tee
        seegi teadmine, et oma Eesti kodukohas kasvab ta lubjarikkal mullal.</p>
      <p>Põõsasmaran kasvab maailmas laiali pillatuna väikeste lahustükkide ehk
        osaareaalidena. Sageli ei ole taimede välimus eri kohtades kuigi
        sarnane. Siiski kuuluvad nad arvatavasti ühte liiki. Põõsasmaran kasvab
        katkendlikult nii Euroopas, Aasias kui Põhja-Ameerikas. Ühe sellise
        väikese osaareaali moodustavad ka Eestis kasvavad põõsad. Tegelikult ei
        olegi päris kindlalt teada, kas meie põõsasmaranad on ikka Eesti
        põlisasukad. Tema kasvualad on vähemalt viimase saja viiekümne aasta
        jooksul pidevalt laienenud. Nii kahtlustatakse, et Eesti levila võib
        olla tekkinud kultuuris kasvanud metsistunud taimedest. Teinekord on
        keeruline öelda, kas mõni liik kasvab Eestis pärismaisena või on siia
        jõudnud lähemas või kaugemas minevikus inimese abiga. Sellegipoolest on
        see põnev ja tähtis küsimus. Enamasti on põhjust kaitsta ainult
        kohalikke liike ja tüüpilisi kooslusi, kus nad kasvavad.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="psasmara2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
