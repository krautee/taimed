<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>valge pusurohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/valpusur.jpg" hspace="6" vspace="6" align="right"
border="1" width="200" height="270"><font color="#005300" size="4" face="Arial"> <strong>Valge
pusurohi</strong><br>
</font><font color="#005300" size="3" face="Arial"><em><strong>(Silene pratensis)</strong></em><br>
põierohi, valge õhtulill, tütarlaste kriisirohi, metsanelgid, aas-tõrvalill</font></p>

<font FACE="Arial" SIZE="2">
<p>Valge pusurohi paigutatakse viimsel ajal hoopis põisrohtude perekonda,
perekonda pusurohi aga polegi iseseisvalt enam olemas. Mis on <a href="lpoisroh.htm" style="color: #005300"> põisrohtude</a>
iseloomulikus tunnuseks, seda võib juba tema nimest “põisrohi” arvata.
Ilmselt peab ka pusurohul kuskil midagi põietaolist leiduma. Ja tõepoolest,
nii nagu põisrohtude õietuped on põietaolised, nii võivad nad seda olla ka
pusurohul.</p>
<p>Kuid pusurohi on selles mõttes eriline, et tal ei ole sugugi mitte kõikide
õite tuped põisjad. See tuleneb sellest, et pusurohul on ühesugulised õied,
mis erinevad mõnevõrra teineteisest. Seega on emas- ja isasõied eraldi. Emasõites
valmivad seemned, isasõites arenevad tolmukad, seemneid neis kasvama ei hakka.
Kui õied alles avanevad, siis on emas- ja isasõied enam-vähem ühesugused,
kuid ajapikku sarnasus järjest väheneb. Nii hakkavad emasõite tuped
paksenema, aga isasõite tuped jäävad tavalisteks putketaolisteks,
niisugusteks nagu nad on näiteks <a href="nurmnelk.htm" style="color: #005300">nelkidel</a>. Emasõite tuped aga järjest
paisuvad ning õitsemise lõpuks või viljade valmimise ajaks muutuvad nad päris
põietaolisteks. Erinev on ka õitetuppedel nähtavate punakate roodude arv:
isasõitel on neid vaid kümme, emasõitel aga kaks korda rohkem.</p>
<p>Miks on aga ikkagi selle lille nimeks “pusurohi”? Seepärast, et enne
avanemist on õied kokkukeerdunud, nagu ühed väikesed pusad. Huvitav on õite
avanemisel ka see, et tavaliselt avanevad need õhtupoolikul, mitte hommikul või
keskpäeval, nagu enamikel taimedel. Selle omapära on isegi meie esivanemad ära
märkinud ja andnud pusurohule nimeks “õhtulill”.</p>
<p>Valge pusurohu õied on valged või vahel veidi kreemikad. Kuid meil kasvab
ka üks punaste õitega pusurohi. Selge see, et tema õied on siis punased. Nii
ei ole ilmselt kellelgi raskust nende kahe liigi eristamisega. Punane pusurohi
on rohkem metsade, kui aasade taim, aga oma ilusate erksavärviliste õite tõttu
sobib ta iluaedades kasvatamiseks.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="vprohi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
