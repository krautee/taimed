<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>villtakjas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/villtakjas.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"> <strong>Villtakjas</strong><br>
</font><font color="#005500" size="3" face="Arial"><em><strong>(Arctium tomentosum)</strong></em><br>
kobrulehed, nakjas, rass, äiakaelaleht</font></p>

<font FACE="Arial" SIZE="2">
<p>Villtakjas on meie neljast looduslikust takjaliigist kõige tavalisem. Teda võib
sageli kohata majaseinte ääres, teeservades, prahipaikades, vahel ka jõeäärsetel
niitudel. Eestis kasvavad veel suur, väike ja salutakjas. Villtakja ja väikese
takja õisikud on kaetud valge võrkvillaga: villtakjal rohkem ja väikesel vähem. Suurel
takjal pole võrkvilla peaaegu üldse. Suure takja õisikute läbimõõt on üle
kolme sentimeetri, teistel meie liikidel alla. Väikest takjat on villtakjast
natuke raskem eristada. Väikese takja õisikud on tavaliselt väiksemad – alla 2
cm läbimõõduga, villtakjal ikkagi üle selle. Teine erinevus seisneb õisiku
ehituses, aga enne peame sellega natuke tuttavaks saama.</p>
<p>Takjad õisikud on enam-vähem kerakujulised korvõisikud. Õisi näeme küllaltki
lühikest aega: tavaliselt juulis või augustis. Takjal on veidi kellukat
meenutavad putkõied. Neis on olemas nii tolmukad kui emakad. Kõik takjate õied
on ühesugused, tavaliselt purpurpunased, rohke mesimagusa nektariga. Viimane on meelituseks putukatele, kes peavad õietolmu ühelt õielt teisele viima,
muidu korralikke vilju ei arene. Kuid nagu öeldud, me pikka aega õisi ei näe
ja näeme vaid kerajat, rohekat kuni hallikat-lillakat villaga kaetud tutti. See kõik
on õisiku üldkatis. Üldkatis koosneb väikestest lehekestest. Korvõielistel
on neid lehekesi tavaliselt mitu ringi. Takjatel on neid lehekesi aga eriti
palju. Üldkatise lehti jaotatakse nende puhul sisemisteks ja välimisteks. Ja
nendel sisemistel ja välimistel üldkatise lehtedel ongi villtakja ja väikse
takja juures tähtis erinevus. Nimelt on väiksel takjal kõik üldkatise lehed
haakjate konksudega, villtakjal aga ainult välimised lehed. Need üldkatise
lehtede konksukesed on needsamad, mille abi takjatutid haagivad end inimeste
riiete ja mööduvate loomade külge. Seega ei ole need konksukesed tähtsusetud,
vaid omavad tähtsat rolli takja levimisel uutesse elupaikadesse.</p>
<p>Takjas on suur ja tugev taim, kuni kahe meetri kõrgune. Suured ja tugevad on
aga ka tema lehed ja juured. Lehed on iseloomulikult krobelised, kobrutavad
on
on –
sellest ka rahvapärane nimi “kobruleht”. Juured aga on väärtuslikuks
ravimtaimeks. Nendega on juba ammust ajast pestud kahjustunud juukseid. Ühtteist
kasulikku tehakse takjast ka ravimitööstuses. Paljudes maades on takjate
suhkrurikkaid juuri toiduks kasutatud. Süüa kõlbavad ka taime noored
maapealsed võsud. Mõningaid takja vorme kasvatatakse iluaedades.</p>
</font>
<div align="center"><center>

<table border="1" cellspacing="1">
  <tr>
    <td><a href="vtakjas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
