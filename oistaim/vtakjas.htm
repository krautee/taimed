<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>villtakjas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/villtakjas.jpg" align="right" hspace="6"
        height="270" width="200" vspace="6" border="1"><font face="Arial" size="4"
        color="#005500"> <strong>Villtakjas</strong><br>
      </font><font face="Arial" size="3" color="#005500"><em><strong>(Arctium
            tomentosum)</strong></em><br>
        kobrulehed, nakjas, rass, äiakaelaleht</font></p>
    <font face="Arial" size="2">
      <p>Villtakjas on meie neljast looduslikust takja perekonna liigist kõige
        tavalisem. Teda võib sageli kohata majaseinte ääres, teeservades,
        prahipaikades, vahel ka jõeäärsetel niitudel. Eestis kasvavad ka suur,
        väike ja salutakjas. Villtakja ja väikese takja õisikud on kaetud valge
        võrkvillaga. Suurel ja salutakjal pole võrkvilla peaaegu üldse. Suure
        takja õisikute läbimõõt on üle kolme sentimeetri, teistel meie liikidel
        vähem. Villtakjale sarnaneb kõige enam väike takjas. Väikese takja
        õisikud on tavaliselt villtakja õisikutest väiksemad. Teine erinevus on
        õisiku ehituses, aga stopp! Enne peame takjatega natuke paremini
        tuttavaks saama.</p>
      <p>Takjate õisikud, needsamad, mis õige kergesti riiete külge kinni
        jäävad, on enam-vähem kerakujulised korvõisikud. Õisi näeme lühikest
        aega juulis või augustis. Takjate õisikus on ainult putkõied. Kõik
        takjate õied on ühesugused, tavaliselt purpurpunased, rohke mesimagusa
        nektariga. Nagu öeldud, õisi on näha vaid lühikest aega. Sagedamini
        näeme vaid kerajat, rohekat kuni hallikat nutti, mis on tervenisti
        üldkatise lehtedega kaetud. Üldkatis on botaaniline termin, mille all
        peetakse silmas korvõieliste õisikut ümbritsevaid väikesi lehti.
        Takjatel on neid lehekesi eriti palju - need on needsamad, millega
        takjas riiete külge jääb. Üldkatise lehti jaotatakse takjate perekonnas
        sisemisteks ja välimisteks. Ja nendel sisemistel ja välimistel üldkatise
        lehtedel ongi villtakja ja väikse takja juures tähtis erinevus. Nimelt
        on väiksel takjal kõik üldkatise lehed haakjate konksudega, villtakjal
        aga ainult välimised. Üldkatise lehtede konksukestel on arusaadavalt
        väga tähtis ülesanne: loomade külge haakides aitavad need taimel levida.</p>
      <p>Villtakjas on suur ja tugev taim, kuni kahe meetri kõrgune. Suured ja
        tugevad on ka tema lehed ja juured. Lehed on iseloomulikult krobelised,
        kobrutavad – sellest ka rahvapärane nimi, kobruleht. Takja juurtel on
        väärtuslikud raviomadused. Takja nektarist saab tumedat värviaromaatset
        mett. Juuri on ammust ajast kasutatud kahjustatud juuste pesemiseks.
        Paljudes maades on takjate suhkrurikkaid juuri ka toiduks kasutatud.
        Süüa kõlbavad ka taime noored maapealsed võsud. Mõningaid takja vorme
        kasvatatakse aedades ilutaimedena.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vtakjas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
