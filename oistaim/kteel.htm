<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>keskmine teeleht - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/keteel.jpg" align="right" border="1" hspace="6" vspace="6" width="200"
height="270"> </b><strong>Keskmine teeleht</strong><br>
</font><font color="#005300" size="3" face="Arial"><em><strong>(Plantago media)</strong></em><br>
saksasaan, lambakõrv, tikatõllad, tilkhain</font></p>

<p><font size="2" face="Arial">Keskmine teeleht on kuivade niitude ja
loopealsete taim, kes vahel kasvab ka mererandades. Koos inimesega on ta levinud
aga ka kõikidesse teistesse kuivadesse kohtadesse. Sellist taime nimetatakse
inimkaaslejaks liigiks: ta levib sinna, kuhu inimene läheb. Nii on keskmine
teeleht vallutanud terve Põhja-Ameerika, loodusliku liigina teda seal enne
eurooplaste
kohalejõudmist ei kasvanud. Tema levimiskunst seisneb üksnes
selles, et kuidagi tuleb oma imetillukesed mustad seemned mööduva inimese
jalgade külge kinnitada. Teelehe peamine levimisviis ongi seemneline
paljunemine.</font></p>

<p><font size="2" face="Arial"><img src="images/keteel1.jpg" align="left" border="1"
hspace="6" width="270" height="200" vspace="6">Keskmise teelehe õied on
koondunud pika liduskarvase varre otsa tihedasse tähkõisikusse. Võib julgelt
öelda, et meie teelehtede õisikutest on see üks ilusamaid. Tähk on
suhteliselt jäme ja meenutab saba, mistõttu on talle rahva seas ka mitmeid
sabadega seotud nimesid antud. Kuid erinevalt paljude teelehtede
tagasihoidlikest rohelistest kroonlehtedest on keskmise teelehe kroonlehed
kaunilt heleroosad. Ilu lisavad veel pikad harali asetsevad lillad
tolmukaniidid, mille otsas on nagu nööpnõelapead valged või lillad
tolmukapead. Sellised pika varre otsas kasvavad iludused ei ole märkamatuks jäänud
ka lastele. Nad on neist valmistanud huvitavaid mängukanne ja korjanud
niisamagi ilu pärast. Kogu Eestis on aga tuntud neist punutavad saani
meenutavad mänguasjad ja sealt ka saksasaan
ning
teised saaniga seotud rahvapärased
nimed.</p>

<p>Vähem märgatavad on keskmise teelehe lehed, mis kasvavad harilikult mitmete
kõrreliste ja jumikate varjus. Kuid ka nende järgi on taime hea ära tunda.
Keskmisel teelehel on nad karvasemad kui ühelgi teisel meie teelehel. Need on
ühtlaselt kaetud väikeste harjasjate karvadega, mistõttu leht tundub käega
katsudes isegi veidi kare. Ka labast tunduvalt lühem lai leheroots on karvane.
Kui leht taime küljest lahti tõmmata, siis enamasti jäävad rootsu külge
rippuma pikad niidid. Nii et roots on tugevate soontega.</p>
<p>Keskmine teeleht on ka laialt kasutatud ravimtaim. Erinevalt suurest
teelehest tarvitatakse tema keedist rahvameditsiinis ka nõgestõve ja “väljaveninud
soonte” puhul. Loomulikult sobib ta aga ka suure teelehe asemel teena rögalahtistina
kopsuhaiguste puhul. Ka temast on saadud abi selliste piinavate haiguste puhul
nagu mao- ja soolehaavandid. Keskmise teelehe leht aitab
haavu
puhastada
ja
verejooksu
peatada, samuti on ta hea haudunud, hõõrutud ja põletatud
kohtadele panemiseks. Seejuures ei tohi aga unustada, et haigele kohale peab pääsema
taime mahl. Selleks võib mahla kas lehest välja pigistada või siis panna
haigele kohale katkimuljutud leht.</p>
</font>
<div align="center"><center>

<table border="1" cellspacing="1">
  <tr>
    <td><a href="kteel2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
