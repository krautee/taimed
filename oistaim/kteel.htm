<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>keskmine teeleht - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/keteel.jpg"
            hspace="6" height="270" width="200" vspace="6" border="1" align="right">
        </b><strong>Keskmine teeleht</strong><br>
      </font><font face="Arial" size="3" color="#005300"><em><strong>(Plantago
            media)</strong></em><br>
        saksasaan, lambakõrv, tikatõllad, tilkhain</font></p>
    <p><font face="Arial" size="2">Keskmine teeleht on kuivade niitude ja
        loopealsete taim, kes vahel kasvab ka mererandades. Koos inimesega on ta
        levinud
        aga ka kõikidesse teistesse kuivadesse kohtadesse. Sellist taime
        nimetatakse
        inimkaaslejaks liigiks: ta levib sinna, kuhu inimene läheb. Nii on
        keskmine
        teeleht vallutanud terve Põhja-Ameerika, loodusliku liigina teda seal
        enne
        eurooplaste
        kohalejõudmist ei kasvanud. Tema levimiskunst seisneb üksnes
        selles, et kuidagi tuleb oma imetillukesed mustad seemned mööduva
        inimese
        jalgade külge kinnitada. Teelehe peamine levimisviis ongi seemneline
        paljunemine.</font></p>
    <p><font face="Arial" size="2"><img src="images/keteel1.jpg" hspace="6" height="200"
          width="270" vspace="6" border="1" align="left">Keskmise teelehe õied
        on koondunud pika liduskarvase varre otsa tihedasse tähkõisikusse. Võib
        julgelt öelda, et meie teelehtedest on keskmise teelehe õisik kõige
        silmapaistvam. Tähk on suhteliselt jäme ja meenutab saba, mistõttu talle
        on rahva seas mitmeid sabadega seotud nimesid. Erinevalt paljude teelehe
        liikide tagasihoidlikest rohelistest kroonlehtedest on keskmise teelehe
        kroonlehed kaunilt heleroosad. Lisaks veel pikad lillad tolmukaniidid,
        mille otsas on nagu nööpnõelapead valged või lillad tolmukapead.
        Taolised õisikud ei ole märkamatuks jäänud ka lastele, kes on neist
        valmistanud mänguasju ja korjanud niisama ilu pärast. Pärimuse järgi on
        üle Eesti tuntud saani meenutavad mänguasjad, mida neist punuti. Sealt
        ka saksasaan ning teised saaniga seotud rahvapärased nimed.<br>
      </font></p>
    <font face="Arial" size="2">
      <p>Vähem märgatavad on keskmise teelehe lehed, mis kasvavad harilikult
        mitmete
        kõrreliste ja jumikate varjus. Kuid ka nende järgi on taime hea ära
        tunda.
        Keskmisel teelehel on nad karvasemad kui ühelgi teisel meie teelehel.
        Need on
        ühtlaselt kaetud väikeste harjasjate karvadega, mistõttu leht tundub
        käega
        katsudes isegi veidi kare. Ka labast tunduvalt lühem lai leheroots on
        karvane.
        Kui leht taime küljest lahti tõmmata, siis enamasti jäävad rootsu külge
        rippuma pikad niidid. Nii et roots on tugevate soontega.</p>
      <p>Keskmine teeleht on ka laialt kasutatud ravimtaim. Erinevalt suurest
        teelehest tarvitatakse tema keedist rahvameditsiinis ka nõgestõve ja
        “väljaveninud
        soonte” puhul. Loomulikult sobib ta aga ka suure teelehe asemel teena
        rögalahtistina
        kopsuhaiguste puhul. Ka temast on saadud abi selliste piinavate haiguste
        puhul
        nagu mao- ja soolehaavandid. Keskmise teelehe leht aitab
        haavu
        puhastada
        ja
        verejooksu
        peatada, samuti on ta hea haudunud, hõõrutud ja põletatud
        kohtadele panemiseks. Seejuures ei tohi aga unustada, et haigele kohale
        peab pääsema
        taime mahl. Selleks võib mahla kas lehest välja pigistada või siis panna
        haigele kohale katkimuljutud leht.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kteel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
