<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>punane aruhein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><b><img src="images/paruhein.jpg"
align="right" border="1" hspace="6" vspace="6" width="200" height="270"></b> </font><strong><font
face="Arial" size="4" color="#005500">Punane aruhein</font></strong><font face="Arial"
color="#005500"><br>
</font><em><strong><font face="Arial" size="3" color="#005500">(Festuca rubra)</font></strong></em><font
face="Arial" color="#005500"><br>
kastehein, punane mehitsehein, verev kaste-hein</font></p>

<font FACE="Arial" SIZE="2">
<p>Kui te lähete poodi muruseemet küsima, siis tihtipeale uuritakse teilt lähemalt,
millist muru vaja on. Tuleb välja, et kõik murud ei olegi ühesugused. Ilmselt
loetletakse teile ette, kui palju on ühes või teises muruseemnesegus üht või
teist taimeliiki. Kaks tavalisemat muruseemnete komponenti on aasnurmikas ja
punane aruhein. Nende kõrval kohtame ka karjamaa raiheina ja veel mõnda
teistki, ka selliseid taimi, kes pole kõrrelised, näiteks valget ristikut.
Igal muru komponendil on oma kindel ülesanne, üksi kasutades ei ole nad nii
head kui koos. Punane aruhein teeb muruvaiba tugevaks, nii et selle peal võiks
muretult kõndida. Suure tallamiskindluse tõttu kasutatakse jalgpallimurudes
punast aruheina väga palju, vahel ka ainult teda.</p>
<p>Punase aruheina tugevuse kindlustavad mullas olev risoom ning selle rohked
narmasjad lisajuured ja pikad roomavad võsundid. Võsunditest kasvavad kogu aeg
uued taimed ja nii muutubki punase aruheina muru tihedaks vastupidavaks vaibaks
ja ei karda ei inimese ega ka karilooma jalga.</p>
<p>Karjamaadel kasvatatakse teda harva. Kuid samas kasvab ta kõikidel
looduslikel niitudel ja satub nii ikka ja jälle heina hulka. Söödaväärtuselt
pole tal eriti vigagi ja seetõttu pole selles ka midagi halba kui punane
aruhein heina- või karjamaale on tulnud. Pealegi on ta paljudest kõrge söödaväärtusega
liikidest vastupidavam, vähenõudlikum ja hõlpsama seemnekasvatusega. Kui
punast aruheina ei pügata, võib ta niidul kasvada heal juhul isegi
meetripikkuseks.</p>
<p>Miks aga selle liigi nimeks &quot;punane aruhein&quot; on? Muidu on ta nagu
aruhein ikka, kitsaste sügavate soontega lehtedega ja tiheda rohkepähikulise
õisikuga, aga õisiku värvus on lillakaspunane. Sellest siis ka nimes
&quot;punane&quot;. Punakad on sageli ka tema alumiste lehtede tuped.</p>
</font><div align="center"><center>

<table border="1" cellspacing="1">
  <tr>
    <td><a href="puaruhein2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
