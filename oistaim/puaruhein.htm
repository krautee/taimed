<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>punane aruhein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><b><img src="images/paruhein.jpg"
            hspace="6" height="270" width="200" vspace="6" border="1" align="right"></b>
      </font><strong><font face="Arial" size="4" color="#005500">Punane aruhein</font></strong><font
        face="Arial" color="#005500"><br>
      </font><em><strong><font face="Arial" size="3" color="#005500">(Festuca
            rubra)</font></strong></em><font face="Arial" color="#005500"><br>
        kastehein, punane mehitsehein, verev kaste-hein</font></p>
    <font face="Arial" size="2">
      <p>Kui te lähete poodi muruseemet küsima, siis tihtipeale uuritakse teilt
        lähemalt,
        millist muru vaja on. Tuleb välja, et kõik murud ei olegi ühesugused.
        Ilmselt
        loetletakse teile ette, kui palju on ühes või teises muruseemnesegus üht
        või
        teist taimeliiki. Kaks tavalisemat muruseemnete komponenti on
        aasnurmikas ja
        punane aruhein. Nende kõrval kohtame ka karjamaa raiheina ja veel mõnda
        teistki, ka selliseid taimi, kes pole kõrrelised, näiteks valget
        ristikut.</p>
      <p>Igal muru komponendil on oma kindel ülesanne, üksi kasutades ei ole nad
        nii
        head kui koos. Punane aruhein teeb muruvaiba tugevaks, nii et selle peal
        võiks
        muretult kõndida. Suure tallamiskindluse tõttu kasutatakse
        jalgpallimurudes
        punast aruheina väga palju, vahel ka ainult teda. Punase aruheina
        tugevuse kindlustavad mullas olev risoom ning selle rohked
        narmasjad lisajuured ja pikad roomavad võsundid. Võsunditest kasvavad
        kogu aeg
        uued taimed ja nii muutubki punase aruheina muru tihedaks vastupidavaks
        vaibaks
        ja ei karda ei inimese ega ka karilooma jalga.</p>
      <p>Rohumaadele külvatakse punast aruheina harva. Ta ei ole nii kõrge
        söödaväärtusega ega kasva nii suureks nagu näiteks rebasesaba või timut.
        Samas kasvab teda tavalise taimena kõikidel niitudel niigi. Vähenõudliku
        taimena saab ta hakkama küllalt toitainevaestel muldadel ja talub pikki
        kuivaperioode. Kui
        punast aruheina ei pügata, võib ta niidul kasvada heal juhul isegi
        meetripikkuseks.</p>
      <p>Miks on aga selle liigi eesnimeks just punane, punane aruhein? Muidu on
        ta nagu aruheinad ikka, tal on sügavate soontega lehed ja paljuõieliste
        pähikutega õisikud, aga õisiku värvus on lillakaspunane - sellest siis
        ka nimi. Punakad on sageli ka tema alumiste lehtede tuped. Punasele
        viitab ka tema ladinakeelne (<em>rubra</em>), aga ka näiteks saksakeelne
        (<em>rot</em>), ingliskeelne (<em>red</em>) ja hispaaniakeelne (<em>roja</em>)
        eesnimi.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="puaruhein2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
