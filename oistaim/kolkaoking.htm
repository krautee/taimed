<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kollane käoking - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/kkaoking.jpg" hspace="6" height="271" width="200"
        vspace="6" border="1" align="right"><font face="Arial" size="4" color="#005500"><strong>Kollane
          käoking</strong><br>
      </font><font face="Arial" size="3" color="#005500"><em><strong>(Aconitum
            lycoctonum)</strong></em></font></p>
    <p><font face="Arial" size="2">Kollane käoking on nii haruldane taim, et
        tema
        rahvapäraseid nimesid ei olegi teada. Eestis kasvab ta
        teadaolevalt
        vaid ühes kohas </font><font face="Symbol" size="2">-
      </font><font face="Arial" size="2">täpne kasvukoht on salastatud, sest
        tegemist on I kaitsekategooriasse kuuluva liigiga. Küll on aga laialt
        tuntud
        tema siniseõieline sugulane sinine käoking, kelle rahvapärased nimed on
        kingalill, siller jt. Need taimed erinevad teineteisest peamiselt õite
        värvuse
        poolest. Nii sobib sinise käokinga kohta räägitu paljuski ka kollase
        käokinga
        kohta. Sinist käokinga kasvatatakse meil vahel iluaedades, kuid
        looduslikult ta
        meil ei esine.</font></p>
    <font face="Arial" size="2">
      <p>Kingalill ja siller on käokingale igati sobivad nimed. Tema õiekate
        koosneb kolmest värvilisest tupplehest, milledest tipmine on
        kiivrikujuline. Niisugust õit veidi pöörates saamegi armsa väikese
        kinga. Siller sobib käokinga nimeks seetõttu, et tema paks juurikas on
        väga sarnane selleri maa-alusele osale. Mõlemad võrdlused on toonud
        palju pahandust!</p>
    </font>
    <p><font face="Arial" size="2">Sinist käokinga peetakse Euroopa üheks
        mürgisemaks taimeks. Kollase käokinga kohta ei ole selliseid
        võrdlusandmeid, aga arvatavasti sisaldab ta samu mürke ja on sama
        ohtlik. Inimesele on surmavaks annuseks 2-4 grammi juuremugulaid või 3-6
        tuhandikgrammi puhast käokinga mürki. Laste puhul on juhtunud õnnetusi
        sedaviisi: kingakujuline õis meenutab koos kroonlehtedest tekkinud
        nektarimahutitega vankrikest koos kahe hobusega. Neid mänguks noppides
        satub taime mahl kätele, imbub läbi naha ja tekitab lööbe. Õnnetus võib
        juhtuda näiteks sügelema hakanud kohta keelega lakkudes - nõgese
        kõrvetus tundub ju nii vähem valus. Sarnasuse tõttu selleri juurega on
        söödud nii selle taime lehtede salatit kui juuri. Mürgistus ilmneb juba
        mõne minutiga. Arstidel õnnestub inimest käokinga mürgistusest harva
        päästa. Surma põhjuseks saab südame- või hingamislihaste seiskus.</font><font
        face="Arial" size="2"></font></p>
    <font face="Arial" size="2">
      <p>Arvukalt on käokingaga olnud mürgitamisi. Just kollase käokingaga on
        germaani rahvad hävitanud hunte. Käokingaga olla endalt elu võtnud
        Aristoteles, kui teda süüdistati Aleksander Suure mürgitamises. Tekkinud
        olla esimene käoking nii. Mütoloogiline vägilane Herakles laskus
        surnuteriiki Hadesesse ja tõi maa peale selle valvuri, kolmepealise
        Kerberose. Seepeale pimestas viimast terav päikesevalgus ja lõuad tema
        kõigis kolmes peas hakkasid vahutama. Vahust tekkiski esimene taim.
        Ladina keeles sai ta nimeks Aconitum, sest juhtunud see kõik Akonai
        linna lähedal.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kolkaoking2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
