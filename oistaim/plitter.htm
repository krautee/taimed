<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>põld-litterhein - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/plitterh.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"><b> </b><strong>Põld-litterhein</strong><br>
</font><font color="#005500" size="3" face="Arial"><em><strong>(Thlaspi arvense)</strong></em><br>
lutikarohi, põletisrohi, taskuhein, robirohi</font></p>

<font FACE="Arial" SIZE="2">
<p>Põld-litterhein on tavaline ja kergesti äratuntav põlluumbrohi. Milline
litterhein välja näeb, võib arvata juba tema iseloomulikku nime kuuldes. Ju
tal peab ikka mingi seos ümmarguste litritega olema. Ja tõepoolest, põld-litterheina
viljad on üsnagi litrit meenutava kujuga. Need on kas päris ümmargused või
veidi piklikud. Kindel on aga see, et viljad on külgedelt täiesti kokku
surutud. Nii on põld-litterhein mitmeti sarnane ühe meie teise tavalise
umbrohuga, <a href="hiirekorv.htm"> hiirekõrvaga</a>. Näiteks ka põld-litterheina viljadel on tipul sälk
sees nagu hiirekõrval. Kuid litterheina kõdrakese tipul on hoopis
teistsugune, kitsas ja sügav sälk.</p>
<p>Õied on põld-litterheinal väikesed ja üpris silmapaistmatud, värvuselt
valged. Kuid kogu õitsemise vältel ja veel viljade valmimise ajalgi tema õisik
pikeneb. Nii võime lõpuks näha litterheinal pikki viljakobaraid, ka viljaraod
on õieraagudest mitmeid kordi pikemad. Seda, et litterhein on umbrohi, näitavad
juba mitmed tema paljunemise eripärad. Esiteks valmivad litterheina seemned
juba üpris suve alguses, sest ta peab ju varakult ja kiiresti levima hakkama.
Teiseks suur seemnesaak. Ehkki ühes viljapesas on harilikult vaid 5</font><font FACE="Symbol" SIZE="2">¼</font><font FACE="Arial" SIZE="2">7
seemet, siis kokku võib ühel suurel põld-litterheinal valmida rohkem kui
tuhat seemet. Seejuures on huvitav ka see, et kui põld-litterheina enne üles
ei katkuta, võib ta talve üle elada ning veel kevadelgi oma seemneid
inimese kartuli- või kapsapõllule külvata.</p>
<p>Põld-litterheinal on peaaegu kogu oma kasvuperioodi jooksul olemas nooremad
või vanemad viljad. Selliseid ei ole ühelgi teisel meie taimel. Seega piisab
nende viljade nägemisest, et seda taime ära tunda. Talle on veel iseloomulik
terveservaliste lehtedega leherosett maapinnal ja ilma rootsuta lehed varrel.
Varrelehtede alusel on huvitavad kõrvakesed, mis on litterheina varre oma
embusesse võtnud.</p>
<p>Ehkki põld-litterhein on umbrohi, ei ole ta alati prügimäele sattunud. Tänu
oma iseloomulikule tugevale ja vängele haisule on temale mitmeti tähelepanu pööratud.
Lõhn tekib mitmesugustest temas leiduvatest õlidest. Neil on aga ravitoime mõnede
vereringe- ja erituselundite häirete puhul, samuti leevendavad need
reumavalusid või lihtsalt tõstavad inimese erksust. Kuid see lõhn muutub
taime viljade valmides üha vängemaks ja siis ta enam nii hästi ravimiks ei
sobi. Küll aga peletab selline tugev hais lutikaid. Sellest ongi vanarahvas
andnud talle nime “lutikarohi”. Põld-litterheina kevadisi vitamiinirikkaid
lehti võib tarvitada salatina.</p>
</font>
<div align="center"><center>

<table border="1" cellspacing="1">
  <tr>
    <td><a href="plitter2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
