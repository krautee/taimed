<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põld-litterhein - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><img src="images/plitterh.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><b>
        </b><strong>Põld-litterhein</strong><br>
      </font><font face="Arial" size="3" color="#005500"><em><strong>(Thlaspi
            arvense)</strong></em><br>
        lutikarohi, põletisrohi, taskuhein, robirohi</font></p>
    <font face="Arial" size="2">
      <p>Põld-litterhein on tavaline ja kergesti äratuntav põlluumbrohi. Milline
        litterhein välja näeb, võib arvata juba tema iseloomulikku nime kuuldes.
        Ju
        tal peab ikka mingi seos ümmarguste litritega olema. Ja tõepoolest,
        põld-litterheina
        viljad on üsnagi litrit meenutava kujuga. Need on kas päris ümmargused
        või
        veidi piklikud. Kindel on aga see, et viljad on külgedelt täiesti kokku
        surutud. Nii on põld-litterhein mitmeti sarnane ühe meie teise tavalise
        umbrohuga, <a href="hiirekorv.htm"> hiirekõrvaga</a>. Näiteks ka
        põld-litterheina viljadel on tipul sälk
        sees nagu hiirekõrval. Kuid litterheina kõdrakese tipul on hoopis
        teistsugune, kitsas ja sügav sälk.</p>
    </font>
    <p><font face="Arial" size="2">Õied on põld-litterheinal väikesed ja üpris
        silmapaistmatud, värvuselt
        valged. Kuid kogu õitsemise vältel ja veel viljade valmimise ajalgi tema
        õisik
        pikeneb. Nii võime lõpuks näha litterheinal pikki viljakobaraid, ka
        viljaraod
        on õieraagudest mitmeid kordi pikemad.</font></p>
    <p><font face="Arial" size="2">Seda, et litterhein võib käituda umbrohuna,
        lubavad arvata mitmed tema paljunemise eripärad. Ta on kiire kasvuga ja
        ka seemned hakkavad järk-järgult valmima suve algusest alates. Tal on
        suur seemnesaak. Ehkki ühes viljapesas on harilikult vaid 5-7 seemet,
        siis kokku valmib ühel põld-litterheinal rohkem kui tuhat seemet.
        Sealjuures on seemnete eluvõime mullas kuni 10 aastat. Huvitav on ka
        see, et kui põld-litterheina enne üles ei katkuta, võib ta talve üle
        elada ning veel uuel kevadelgi seemneid levitada.</font><font face="Arial"
        size="2"></font></p>
    <font face="Arial" size="2">
      <p>Põld-litterheinal on peaaegu kogu oma kasvuperioodi jooksul olemas
        nooremad
        või vanemad viljad. Selliseid ei ole ühelgi teisel meie taimel. Seega
        piisab
        nende viljade nägemisest, et seda taime ära tunda. Talle on veel
        iseloomulik
        terveservaliste lehtedega leherosett maapinnal ja ilma rootsuta lehed
        varrel.
        Varrelehtede alusel on huvitavad kõrvakesed, mis on litterheina varre
        oma
        embusesse võtnud.</p>
      <p>Tänu tugevale ja vängele haisule on põld-litterheinale mitmeti
        tähelepanu pööratud. Lõhn tekib mitmesugustest taimes leiduvatest
        õlidest, millest on abi saadud vereringe ja erituselundite häirete
        puhul, samuti leevendavad need reumavalusid või lihtsalt tõstavad
        erksust. Lõhn muutub taime viljade valmides üha vängemaks ja siis ta
        enam nii hästi ravimtaimeks ei sobi. Küll aga peletavat selline hais
        näiteks lutikaid. Sellest ongi vanarahvas andnud talle nime lutikarohi.
        Põld-litterheina kevadisi vitamiinirikkaid lehti võib tarvitada
        salatina.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="plitter2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
