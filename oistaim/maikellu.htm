<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>maikelluke - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/maikelluke.jpg"
            hspace="6" height="270" width="200" vspace="6" border="1" align="right">
        </b><strong>Harilik maikelluke</strong><br>
      </font><font face="Arial" size="3" color="#005300"><em><strong>(Convallaria
            majalis)</strong></em><br>
        piibeleht, lambakeel, karikelled, lillikas, villvallikas</font></p>
    <font face="Arial" size="2">
      <p>Maikelluke on kevadistest lilledest paljude inimeste lemmik. Sellest
        räägivad
        ka mitmed kuulsate inimeste mälestused, muusikud on oma tunded tema
        vastu
        pannud heliteostesse. Armastatust inimeste hulgas näitavad
        maikellukese
        arvukad rahvapärased
        nimed, vaid vähestel taimedel on neid rohkem, tuntuim nimetus on
        piibeleht.</p>
      <p>Maikellukese ilu ei ole esmajärjekorras inimese jaoks. Nii meelitab
        piibeleht kohale putukaid, kes tolmeldavad õisi. Vastutasuks saavad
        külalised rikkalikult nektarit. Viljastatud õiest hakkavad arenema
        viljad ja viljades valmivad seemned. Punakasoranş mari paistab isegi
        suurte lehtede varjus hästi silma. Nii langeb see pea alati saagiks
        mõnele metsaasukale, kes marju süües ka taime seemneid levitab.</p>
      <p>Seemnete abil levimine on riskantne - seeme võib sattuda ebasobivasse
        kasvukohta. Peamiselt levib maikelluke risoomi abil. Risoom on maa-alune
        vars, millel on nii väikesed lehed kui juured. Igal aastal kasvab risoom
        vaksa võrra pikemaks. Kui paljastada risoom, võib näha, et sada või
        rohkemgi lehepaari võib olla ühe risoomiga ühendatud. Lehepaari alusel
        on risoomi püstine osa, millelt osatakse välja lugeda mõnda taime
        elukäigu kohta. Pisikesed ringid ümber varre näitavad piibelehe vanust.
        Tavaliste ringide vahel on kumerad ringid: need näitavad
        õitsemisaastaid.</p>
    </font>
    <p><font face="Arial" size="2">Maikelluke on ammust ajast tuntud
        tugevatoimeline ravimtaim. Kunagi kasutati teda koos inimese peenestatud
        pealuu või põdrasarvedega langetõve vastu. Rohkem kasutatakse
        rahvameditsiinis lehtede kompressi silmapõletike korral. Keedis aitab
        palaviku korral. Kange ja tugevatoimeline on südamerohuna kogu taim,
        eriti õied. Igaüks peab teadma, et maikellukese kõik osad, eriti marjad
        ja seemned on mürgised ja omast tarkusest temaga katsetada ei tasu.
        Raskematel juhtudel võib mürgistus lõppeda surmaga.<br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="maikellu2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
