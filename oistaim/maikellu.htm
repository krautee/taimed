<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>maikelluke - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/maikelluke.jpg" align="right" border="1" hspace="6" vspace="6" width="200"
height="270"> </b><strong>Maikelluke</strong><br>
</font><font color="#005300" size="3" face="Arial"><em><strong>(Convallaria majalis)</strong></em><br>
piibeleht, lambakeel, karikelled, lillikas, villvallikas</font></p>

<font FACE="Arial" SIZE="2">
<p>Maikelluke on kevadistest lilledest paljude inimeste lemmik. Sellest räägivad
ka mitmed kuulsate inimeste mälestused, muusikud on oma tunded tema vastu
pannud heliteostesse. Armastatust inimeste hulgas näitavad
maikellukese
arvukad rahvapärased
nimed, vaid vähestel taimedel on neid rohkem. Põhjuseid selleks on mitmeid.
Esmalt on ta muidugi väga ilus. Pikad ühekülgsed lumivalged õiekobarad väikeste
armsate kellukakujuliste õitega sügavrohelisel taustal ei jäta kedagi külmaks.
Teiseks on tal kaugelt tuntav väga tugev ja meeldiv lõhn. See lõhn on nii
vapustav, et on rajatud peaaegu et parfümeeria eriharu, mis on
spetsialiseerunud just maikellukese lõhnadele. Toodetakse seepe, lõhnaõlisid,
sampoone, kreeme ja veel palju muudki.</p>
<p>Kõik see ilu ja meeldiv lõhn ei ole aga inimese jaoks mõeldud, vaid ikka
lillele endale. Nii meelitab piibeleht kohale putukaid, kes tolmeldavad tema õisi.
Vastutasuks saavad külalised rikkalikult nektarit. Seepeale hakkavad viljades
arenema seemned. Punakasoranz mari paistab isegi suurte lehtede varjust
paljudele silma. Nii langeb ta pea alati saagiks mõnele metsaasukale või ka
kellelegi kaugemalt. Kuid seemnete abil levimine on liiga raske ja ebakindel.
Maikellukese peamiseks levimisviisiks on saanud hoopis risoomi abil levimine.
Risoom on maa-alune võsu, sellel on olemas nii lehekesed kui juured. Igal aastal
kasvab risoom vaksa võrra pikemaks. Suurema osa aastast elabki maikelluke maa
all. Vaid mõneks kuuks tulevad lehed maapinnale. Kui paljastada tema maapinnalähedane
risoom, siis võib imestusega näha, et sada või rohkemgi lehepaari võib
kuuluda ühele taimele. Lehepaari alusel on aga risoomi püstine osa. Sellelt võime
välja lugeda palju huvitavat taime elu kohta. Kõigepealt näeme pisikesi
ringikesi ümber varre. Neid moodustub igal aastal üks, nii et nende järgi
saame määrata piibelehe
vanust. Vahel võib olla õitsev vars mitukümmend
aastat vana! Tavaliste ringide vahel võib näha aga kumeraid ringikesi: need näitavad
õitsemisaastaid.</p>
<p>Üldse ei ole me jõudnud rääkida veel sellest, et maikelluke on juba
ammust ajast tuntud tugevatoimeline ravimtaim. Kunagi kasutati teda koos inimese
peenestatud
pealuu või põdrasarvedega langetõve vastu. Praegu
tehakse aga rahvameditsiinis lehtede kompressi silmapõletike
korral. Keedis
aitab palaviku korral. Kange ja tugevatoimeline on südamerohuna kogu taim,
eriti aga õied. Nii tehakse temast südamerohtusid ka teaduslikus meditsiinis.
Kuid igaüks peab teadma, et maikellukese kõik osad, eriti aga marjad<b> </b>ja
seemned on väga mürgised. Raskematel juhtudel võib mürgistus lõppeda isegi
surmaga. Seetõttu ei tohi ilma arsti ettekirjutuseta maikellukeserohtusid
seespidiselt kasutada.</font></p>
<div align="center"><center>

<table border="1" cellspacing="1">
  <tr>
    <td><a href="maikellu2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
