<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hobumadar - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/hobum.jpg"
            align="right" hspace="6" height="270" width="200" vspace="6" border="1"></font></b><font
        face="Arial" size="4" color="#005300"><strong>Hobumadar</strong><br>
      </font><font face="Arial" size="3" color="#005300"><em><strong>(Galium
            verum)</strong></em><br>
        kollased maitsed, kõhurohi, liikmerohi, neitsipunad</font></p>
    <p><font face="Arial" size="2">Madaraid kasvab kogu maailmas ja selles
        suures perekonnas on kokku üle 650 liigi. Eestis kasvab neist 16. Kõigil
        neil on kitsad lehed ringina ümber varre, teisisõnu, männases. Esimese
        asjana tasubki vaadata mitu lehte männases on. See on enamasti kindel
        arv. Osadel liikidel on neli lehte, teistel kuus või rohkem. Hobumadar
        kuulub teise rühma. Teiseks võiks vaadata, kas vars on kare või mitte.
        Kare tähendab madarate puhul seda, et taimed jäävad väga kergesti riiete
        ja isegi palja naha külge. Karedad on näiteks põlluumbrohtude hulka
        kuuluvad madarad ja vesiste kasvukohtade hapra ilmega madarad. Hobumadar
        ei ole kare. Õigupoolest tunneb hobumadara väga kergesti ära - Eestis
        kasvavatest madaratest on ainult hobumadaral täiesti kollased õied.</font></p>
    <font face="Arial" size="2">
      <p>Kuna hobumadara õied on intensiivselt kollased, siis on need võetud
        kasutusele riide värvimisel. Need annavad puhta kollase värvi. Madarate
        tuntust värvitaimedena näitab seegi, et samal otstarbel on kasutatud ka
        hobumadara risoomi ja juuri. Maa-alustest osadest saab punast värvainet.</p>
      <p>Madara õied pakuvad huvi putukatele. Kui kummarduda hobumadara suure
        õiepöörise kohale, võib tunda tugevat meeldivat aroomi. Hobumadara õied
        on rikkad nektarist, mis seda lõhna tekitab. Lõhn on vajalik
        tolmeldajate kohalemeelitamiseks. Hobumadara õied on vaid mõne
        millimeetri suurused, kuid neid on koos nii palju, et hobumadarat
        hindavad ka mesilased, rääkimata mesinikest. Hobumadara suhteliselt
        pikad varred on küllaltki pehmed ja nii
        heaks toiduks ka kõigile taimtoidulistele loomadele, nii kodus
        peetavatele kui
        ka metsaelanikele.</p>
      <p>Hobumadar on ka ravimtaim. Tema head omadused tulenevad eelkõige
        tugevast põletikuvastasest
        toimest. Tee jaoks võetakse teelusikatäis kuivatatud taime tipmisest
        osast ja
        valatakse peale klaas kuuma vett, juua võib peale veerandtunnilist
        tõmbamist.
        Ta aitab reuma, maksa- ja neerupõletike ning verehaiguste korral.
        Huvitav on
        madarast tehtav salv. Selleks võetakse võrdsetes kogustes võid ja madara
        mahla. Need segatakse ja ongi valmis suurepärane rohi haavandite ja
        ekseemi
        raviks.</p>
      <p>Lõpuks sellest, et hobumadarat ei kohta mitte kõikjal Eestis. Ta on
        nõudlik
        mulla suhtes: see peab olema lubjarikas. Seega sobivad hobumadarale
        eelkõige Põhja-
        ja Lääne-Eesti klibused mullad. Just neis paikades esinebki ta väga
        sageli,
        mujal kasvab
        aga
        väga harva.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="hobum2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
