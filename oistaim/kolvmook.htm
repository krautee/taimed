<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kollane võhumõõk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kolvohum.jpg" align="right" border="1" hspace="6" vspace="6" width="200"
height="270"> </b><strong>Kollane võhumõõk</strong><br>
</font><font color="#005300" size="3" face="Arial"><em><strong>(Iris pseudacorus)</strong></em><br>
kalmus, iiutited, kuremõõk, paosaksad</font></p>

<p><font FACE="Arial" SIZE="2">Kõik veidigi lilledest lugupidavad inimesed
tunnevad kindlasti kaunist aialille – iirist. Tegelikult on nimi “iiris”
tuletatud selle taime ladinakeelsest nimest, kuid tal on olemas ka ilus
eestikeelne nimetus. Botaanikud on iirisele rahvapärastest nimetustest lähtuvalt
pannud nimeks aed-võhumõõk. Sellel ilusal enam kui kolmekümne tuhande
sordiga aia-ilutaimel on aga olemas ka looduslikud sugulased. Meie looduses
leiduvad neist <a href="svohumook.htm" style="color: #005300">siberi</a> ja
kollane võhumõõk. Mõlemad nad on väga ilusate suurte õitega. Siberi võhumõõga
õied on sinised, kollase võhumõõga omad kollased. Teise erinevusena on
siberi võhumõõga lehed väga kitsad, vaid umbes poole sentimeetri laiused,
kollase võhumõõga omad aga laiad, üks-kaks sentimeetrit.</p>

<p>Kui kollane võhumõõk on meil küllaltki tavaline taim, siis siberi võhumõõk
on hoopis haruldasem. Kuna ilusate õite tõttu ähvardab viimast liigne
korjamine, siis on ta võetud looduskaitse alla. Kollane võhumõõk
looduskaitse all ei ole. Kollasel võhumõõgal on küll palju kasvukohti, kuid
enamasti ei esine ta kuskil massiliselt. Kui toote
selle
taime koduaeda kasvama,
siis jätke ikka osa taime loodusesse kasvama. Muidu võib ka see liik ohustatud
taimede nimekirja sattuda.
Õigem
oleks korjata tema seemneid ja neid aeda külvata.
Seemned on küllaltki suured, kuid idanevad terve aasta. Seega peate ühtlasi ka
kannatust varuma.</p>
<p>Kuna kollane võhumõõk on soode ja niiskete niitude ning metsade taim, siis
peaks talle ka iluaias niiskema kasvukoha leidma. Nii sobib ta hästi tiikide ja
kraavide kaldaid kaunistama. Kollaseid võhumõõku saab paljundada niisamuti
nagu ilutaimi iiriseid. Selleks tuleb üles kaevata taime jäme vaoline risoom.
Selle peal on näha kohad, kust uus taim on tulemas. Igast
sellisest kohast võib kasvada kiiresti tihe võhumõõgapuhmas. Risoomile
kasvavad alla ka tugevad lisajuured.</p>
<p>Võhumõõkade risoom on suur ja tugev, temast saab valmistada musta värvainet.
Kuid seesama must aine on ka mürgine, sööbiva toimega. Nii tekitavad võhumõõga
risoomid ja juured värskelt suus ja kurgus rasket põletikku. Kuivatamisel mürgine
aine laguneb. Kollase võhumõõga seemneid on segatud mõrkja maitse tõttu
vaestel aegadel kohvi hulka.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kolvmook2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
