<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>põldkannike - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/poldkann.jpg"
            hspace="6" height="270" width="200" vspace="6" border="1" align="right">
        </b><strong>Põldkannike</strong><br>
      </font><font face="Arial" size="3" color="#005300"><em><strong>(Viola
            arvensis)</strong></em><br>
        käoorvik, annasilm, vaeselapsesilmavesi, põlluvõerasema</font></p>
    <font face="Arial" size="2">
      <p>Kõik tunnevad kirjude õitega lilli võõrasemasid, keda istutatakse
        sageli linnade haljasaladele, rõduservadele ja kalmistutele. Eesti
        looduses leidub umbes paarkümmend liiki võõrasema sugulasi. Nad on küll
        väiksema õiega, kuid õis on selgesti sama kujuga kui nende suureõielisel
        perekonnakaaslastel. <br>
        <br>
        Pärismaiseid võõrasemasid ei nimetata võõrasemadeks vaid kannikesteks.
        Sageli on kannikesed tuntud ka nimede all käoorvik või
        vaeselapsesilmavesi. Põldkannike on looduslikest kannikestest üks
        tuntumaid ennekõike seepärast, et eelistab kasvada inimese poolt
        tugevasti muudetud maastikus, inimese lähedal. Kuna ta kasvab enamasti
        põldudel, siis on talle nimeks antud ka põlluvõõrasema.</p>
      <p>Põldkannikese õied on pisikesed ja vähe silmatorkavad. Nende läbimõõt
        küünib harva pooleteise sentimeetrini ja värvus on kahvatukollane kuni
        peaaegu valge. Kui põldkannikese õis sõrmede vahele võtta ja lähemalt
        uurida, kas või luubi abil, tuleb ilmsiks tema kaunis välimus. Näete, et
        väike õis on kuju poolest täpselt samasugune nagu võõrasema ehk
        aedkannikese õis. Tema alumisel kroonlehel on iseloomulik kannus ja
        mitmetel kroonlehtedel leidub sageli lillakaid laike ja tumedamaid
        jooni.</p>
      <p>Kogu oma armsa välimuse juures käitub põldkannike üsna tüüpilise
        umbrohuna. Ta on lühiealine, ühe- või kaheaastane taim. Umbrohtudele
        omaselt on põldkannikesel hästi arenenud seemneline paljunemine. Eriti
        huvitav on seemnete levitamise viis. Põldkannikesel on paiskviljad, mis
        valmides väikese krõpsatusega avanevad ja seemned laiali lennutavad.</p>
      <p>Et põldkannikest lihtsamini teiste kannikeste hulgast ära tunda, peaks
        rääkima veel ühest tunnusest. Kui algajale taimesõbrale jääb võib-olla
        arusaamatuks, mis need abilehed on ja mille poolest need pärislehtedest
        eristuvad, siis nimelt kannikeste juures on neid hõlbus vaadelda -
        kannikeste pikkade leherootsude alusel on enamasti silmapaistvad ja
        pärislehtedest erineva kujuga lehed. </p>
    </font>
    <p><font face="Arial" size="2">Põldkannikese abilehed on lõhestunud
        sügavateks hõlmadeks. Selliste abilehtedega kannikesi on meil vaid kaks
        liiki: aaskannike ja põldkannike. Aaskannikese õied on alati suuremad
        kui poolteist sentimeetrit ja need on ka kirjumad ja tumedamad.
        Põldkannikese määramise teeb lihtsaks ka see, et taim õitseb kevadest
        sügiseni ja nii saab alati vaadelda õitsevaid isendeid.</font></p>
    <p><font face="Arial" size="2">Põldkannikest on kasutatud ravimtaimena.
        Maapealne osa korjati õitsemise ajal ning kuivatati. Saadud droogi
        kasutati seedetrakti haiguste, aga ka nahahädade (psoriaasi,
        nahahaavade) vastu.<br>
      </font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="pkannike2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
