<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>võsu-liivsibul - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/voliivsib.jpg" align="right" border="1" hspace="6" vspace="6" width="270"
height="200"></b> <strong>Võsu-liivsibul</strong><br>
</font><font color="#005500" size="3" face="Arial"><em><strong>(Jovibarba
globifera)</strong></em><br>
mägisibul, kõrvahain, maasibul, matussepähkel, seanina</font></p>

<font FACE="Arial" SIZE="2">
<p>Võsu-liivsibul või sageli ka võsu-mägisibulana tuntud taim kasvab tihti
kiviktaimlates ja hauaplatsidel. Kuid teda leidub ka meie looduses, ehkki
suhteliselt vähe. Suurem osa liivsibula leiukohtadest asuvad Kagu-Eestis.
Kalmistutele ja kiviktaimlatesse sobib ta suurepäraselt oma huvitava välimuse
tõttu. Tema kõik lehed ja isegi õied on paksud ja lihakad. Ta on igihaljas
taim. Üle talve elavad tema maapealsed munajad leherosetid. Need väikesed
maapinnal olevad pallikesed meenutavad eriti talvel sibulat – sellest ka taime nimi.
Suvel on need rohkem lahtised ja sarnanevad nii vähem sibulale.
Sibulasoomustena paistavad lehed, mis kinnituvad tihedalt mõne sentimeetri
pikkusele varrele.</p>
<p>Kuid suvel võib, eriti aiapeenardel, kohata ka teistsuguseid liivsibulaid.
Nimelt pikkade kuni porgandikõrguste vartega. Varred on hõredate lehtedega ja
tihedalt näärmekarvadega kaetud. Varre tipus areneb aga kuni
seitsmesentimeetriline õisik rohekate või sagedamini kahvatukollaste õitega.
Sellist pilti võib näha kõige sagedamini augustis. Septembris aga valmivad
juba pika nokaga seemned. Seemnetega paljunemine ei ole aga liivsibula peamine
levimisviis. Tema “sibulate” lehtede kaenlas tekivad pisikesed tütartaimed.
Mõned kasvavad väikese varrekesega emastaimest eemale, vabanevad kinnihoidvast
valgest varrest, juurduvad ja alustavad iseseisvat elu. Osa aga jäävad
kauemaks oma vanema silmarõõmuks päris tema külje alla. Nii moodustuvad
sageli suured liivsibulamäed. Liivsibula paljunemist on teadlased uurinud ja jõudnud
seisukohale, et uute “sibulate” eraldumist soodustavad mingid välised
tegurid. Nendeks võivad olla tuul, loomad või midagi muud. Leitakse, et samal
põhjusel kasvab see taim sageli just nõlvadel: siis aitab uutel taimedel
kaugemale pääseda ka raskusjõud – lihtsalt veerevad mäest alla. Heaks
kasvamiseks vajab liivsibul veel palju valgust, kuid mitmed tema leiukohad
hakkavad võsastuma või tihedasse rohukamarasse kasvama. Selline kasvukoha
muutus viib aga ilmselt selle liigi kadumisele. Juba praegu on ta suhteliselt väikese
arvukusega taim ja seetõttu kuulub ka looduskaitse alla.</p>
<p>Ilutaimena tasub teda kasvatada, sest paljuneb hästi ja on väga omapärane.
Eestisse on muuhulgas toodud ka üle kuuekümne võõramaise mägisibulaliigi.
Looduslikke on meil aga vaid üks, nii et ärgem laskem tal hävida ega
unustusehõlma vajuda.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="vliivsib2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
