<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>valge mesikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4"><b><img src="images/valmesik.jpg"
            align="right" hspace="6" height="270" width="200" vspace="6" border="1"></b>
      </font><font face="Arial" size="4" color="#005500"><strong>Valge mesikas</strong><br>
      </font><font face="Arial" size="3" color="#005500"><em><strong>(Melilotus
            albus)</strong></em><br>
        meesik, maarjamalts, orjavits, odra-pujud</font></p>
    <font face="Arial" size="2">
      <p>Valge mesikas on meie mesikaliikidest kõige tavalisem. Kui kohtate
        looduses valgete õiekobaratega mesikat, võite kindlad olla, et see on
        just valge mesikas. Kõik teised Eestis kasvavad mesikaliigid on kollaste
        õitega, mistõttu neid on omavahel raskem eristada. Valge mesika valged
        õied on koondunud mitme sentimeetri pikkustesse kobaratesse, mis on
        püstised, kuid üksikud õied kobarates on rippuvad - viimane on kõigile
        mesikatele iseloomulik tunnus.</p>
      <p>Kui aga kahtlete, kas tegu on mesikaga, siis uuriga leitud taime lehti.
        Mesikatel on kolme lehekesega liitlehed. Neist lehekestest keskmine on
        pikema
        rootsuga kui külgmised. Ja kolmas tunnus on see, et kogu lehekese serv
        on alati
        hambuline või täkiline. Meenutame, et <a href="hluts.htm" style="color: #005500">
          lutsernidel</a>
        on hambuline vaid lehekese tipuosa, muidu on nende lehed väga sarnased.</p>
      <p>Nüüd aga valge mesika kasulikest omadustest. Nagu liblikõielised
        sageli, nii on ka mesikad leidnud koha söödataimede hulgas.
        Põllumajanduses kasvatatakse valget mesikat teistest mesikatest rohkem.
        Põhjuseks on tema suur kasv ja seega suurem saak. Mesikast valmistatakse
        peamiselt silo ja tänu kõrgele lämmastikusisaldusele ning
        mügarbakteritele haljasväetist. Värskelt söövad loomad teda meelsasti
        enne õitsemist. Õitsemise ajal suurem osa loomi mesikaid väldib.
        Põhjuseks on tugev kumariini lõhn. </p>
      <p>Valge mesikas sisaldab kumariini rohkem, kui teised meie mesikad ja nii
        kasutatakse teda lõhnaainete tootmisel ja ka alkohoolsetele jookidele
        mõru maitse ning iseloomuliku lõhna andmisel. Loomadele võib kumariin
        ohtlik olla. Kui mesikas peaks niiskes heinas hallitama minema, tekivad
        mürgid, mis võivad põhjustada raskeid verejookse. Põhjuseks on tekkiva
        mürgi verehüübimist takistav toime. Sarnast ainet kasutatakse
        ravimitööstuses verehüübimise vastase ravimi tootmiseks.</p>
      <p>Värskelt on valge mesikas täiesti ohutu kaunis taim, keda igaüks võiks
        õige sageli kohanud olla. Taim on eriti tavaline kõikvõimalike teede
        servadel. Valget mesikat hindavad mesilased ja sestap ka mesinikud.
        Valge mesikas väga hea meetaim. Tal on pikk õitseaeg, juunist
        septembrini.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vmesikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
