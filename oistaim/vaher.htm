<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik vaher - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/vaher.jpg"
            align="right" hspace="6" height="200" width="270" vspace="6" border="1">
        </b><strong>Harilik vaher</strong><br>
      </font><font face="Arial" size="3" color="#005300"><em><strong>(Acer
            platanoides)</strong></em><br>
        läänepuu, pikaninapuu, vastra, vahtras</font></p>
    <font face="Arial" size="2">
      <p>Vaher on väga tavaline puu parkides, aedades, alleedel ja vanade
        mõisate ümbruses. Vähem kasvab teda loodusliku puuna Eesti metsades,
        kuigi Lääne-Eesti lehtmetsades on ta üsna tavaline ja hajusalt on
        vahtraid ka Ida-Eestis.</p>
      <p>Paljud on kindlasti kevadel seisatanud ja tema kaunist õisi täis rüüd
        imetlenud - vaher on puude hulgas üks esimesi õitsejaid, kelle suured
        õiekobarad ilmuvad enne lehtede puhkemist. Siis kostub ülevalt
        puuladvast vaikset kohinat ja kõikjal on mesilaste sumisemine. Kuid ega
        puu ilu hiljemgi kuhugi kao. Suvel annab ta kuumast nõrkenule head varju
        oma suurte, kuni paarikümne sentimeetri pikkuste lehtedega. Kõige
        meeldejäävam on ta arvatavasti sügisel. Siis on harilik vaher üleni
        ehitud kirjude punakates, kollakates ja oranşides toonides lehtedega.
        Peale selle võib sügisel näha lendlemas vahvaid vahtra vilju. Need
        langevad keereldes puult nagu väikesed helikopterid. Suur osa neist
        hakkab peagi idanema, et kasvada uueks puuhiiglaseks. Suure tiivaga
        viljad on ka lõbusaks mänguasjaks. Kui kaksikpropellerist eraldada üks
        pool, sellest seeme välja võtta ning seemne asemele oma nina panna, siis
        ongi naljakas pikk nina olemas.</p>
      <p>Vahtraliike kasutatakse väga mitmeti. Tema kollakasrohelised õied
        lõhnavad imehästi ja on heaks meeallikaks mesilastele, ühelt puult võib
        saada kuni kümme kilo mett. Vahtra puit on kollakas või punakas ja väga
        sitke, painduv ning vastupidav, seda kasutatakse muuhulgas vineeri,
        parketi, muusikariistade ja mööbli tootmiseks. Kevadel, enne puu
        õitsemist-lehtimist võib üritada vahtramahla koguda. Selleks tuleb puu
        lõunapoolsele küljele teha väike auk, mille otsa kinnitada mahla juhtiv
        tila, tila alla purk. Vahtramahl on väga suhkrurikas. Lehed sobivad
        loomadele söödaks ja allapanuks, aga neist saab ka kummitaolist
        kautsukit.
        Koorest on leitud parkaineid.</p>
      <p>Suve lõpul või sügisel võib näha vahtra lehtedel musti laike, mis
        jätavad väga kauni mulje. Suurele vahtrapuule need erilist kahju ei tee,
        kuid tegelikult on see ühe parasiitseene töö. Teda kutsutakse vahtra
        pigilaiguks. Vahtra pigilaiksus viitab puhtale õhule: suurtes linnades
        ja tööstuspiirkondades see seeneke kaua vastu ei pea. Vanade suurte
        puude tüvel võib kohata vahtratarjakut, valget seent, mis teeb tüvele
        kuni meetripikkuse reana palju viljakehi. See seen puule nii leebe kui
        pigilaiksuse tekitaja ei ole - vahtratarjak lagundab tüve ja võib varem
        või hiljem puule saatuslikuks saada.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vaher2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
