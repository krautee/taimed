<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>suureõieline kellukas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/suurkell.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"> <strong>Suureõieline
kellukas</strong><br>
</font><font color="#005300" size="3" face="Arial"><em><strong>(Campanula persicifolia)</strong></em><br>
kurekatel, konnakübarad, kurekellad, käokatla', tondikübar</font></p>

<font FACE="Arial" SIZE="2">
<p>Suureõieline kellukas on meie kõige suuremate õitega kellukas. Õied on
tal küll kellukakujulised, kuid mõnevõrra avatumad kui teistel meie
kellukaliikidel. Nii meenutavad need katelt ja suureõielisele kellukale ongi
nimeks pandud “kurekatel”. Seda nime on ilmselt enamik inimesi kuulnud.
Kurekatel on nii tavaline nimi, et seda on vahel isegi loetud suureõielise
kelluka teiseks ametlikuks nimeks. Kurekateldeks on aga tegelikult kutsutud ka
teisi kellukaid. Niisiis jätame meelde, et see suurte helesiniste või vahel
veidi lillakate õitega kellukas on suureõieline kellukas.</p>
<p>Suureõieline kellukas kasvab tavaliselt kuivadel aasadel ja nurmedel, kuid
vahel võime leida teda ka valgusrikkast metsast. Tema õied asuvad kas üksikult
varre tipul või moodustavad hõreda väheseõielise kobara. Seejuures on
huvitav see, et suureõielise kelluka õied hakkavad enamasti avanema õisiku
tipust aluse suunas. Suureõieline kellukas on juba väga vana ilutaim. Juba
1554. aastal on teda Kesk-Euroopa iluaedades kasvatatud. Loomulikult võib nii
kaua lillepeenardel kasvanud taimega palju huvitavaid muutusi toimuda. Osa
huvitavaid muutusi on inimestele meeldinud. Omapoolse kaasaaitamisega on nii
saanud tavalisest suureõielisest kellukast mitmeid kauneid sorte. Osa neist on
teistsuguse õievärviga, näiteks valged, roosad või lillad. Teised jälle
veel suuremate õitega kui looduses kasvavad taimed. Kolmandatel on aga täidisõied.
Selliseid vorme ei saa loomulikult seemnetest paljundada. Nii avastatigi, et
suureõieline kellukas läheb kergesti kasvama ka väikesest varretükist.
Loomulikult saab teda paljundada ka puhma jagamise teel.</p>
<p>Looduses levib aga suureõieline kellukas vaid seemnete abil. Ilusad õied ei
ole aga niisama vaatamiseks, vaid tolmeldavate putukate ligimeelitamiseks.
Viimased saavad hea töö eest ka väärilise tasu: kopsaka kõhutäie
mesimagusat nektarit. Mesilased valmistavad nektarist mett.</p>
<p>Peale suurte õite, mis asuvad varre tipul, iseloomustavad suureõielist
kellukat veel kitsad lehed. Aga tavaliselt tuntakse seda taime iseloomulike
kaunite õite järgi.</p>
</font>
<div align="center"><center>

<table border="1" cellspacing="1">
  <tr>
    <td><a href="skellukas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
