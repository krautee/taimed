<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>mesimurakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/mesimurak.jpg"
            hspace="6" height="200" width="270" vspace="6" border="1" align="right"></b>
        <strong>Soomurakas</strong><br>
      </font><font face="Arial" size="3" color="#005500"><em><strong>(Rubus
            arcticus)</strong></em><br>
        mesimurakas, mesimari, mamuramari, põhjala-mari</font></p>
    <font face="Arial" size="2">
      <p>Soomurakat ehk mesimurakat tunnevad ilmselt vähesed. Kes on nime
        kuulnud, need peavad teda
        ilmselt <a href="rmurakas.htm" style="color: #005500">rabamuraka</a>
        teiseks
        nimeks. Nagu sood ja rabad, nii aetakse segamini ka soo- ja rabamurakas.
        Soodes ei ole nii palju turbasammalt ja seal on viljakamad kasvukohad
        kui rabas. Tõepoolest kasvab soomurakas viljakamal mullal kui
        rabamurakas. Soomurakat pole arvatavasti nähtud seetõttu, et Eestis on
        tal ainult üksikud leiukohad. Peamiselt kasvab see liik meist põhja pool
        külmades tundrates.</p>
      <p>Soomurakas on aga <a href="lillakas.htm" style="color: #005500">lillakaga</a>
        hoopis lähedasem sugulane kui rabamurakaga. Nii tasubki tema
        tundmaõppimisel
        silme ette tuua pilt lillakast, kes on kõikjal Eestis väga tavaline.
        Erinevusena peab ütlema, et mesimurakal pole ühtegi
        maad mööda roomavat vart, kõik varred on püstised. Ka lehed on kolme
        lehekesega liitlehed, mitte lihtlehed nagu rabamurakal. Sellisena on ta
        väga
        sarnane veel mitte õitsevate lillaka viljavartega. Nii võikski need kaks
        taime
        sassi ajada, kui lillakal pole parajasti näha vegetatiivseid roomavaid
        varsi. Paar erinevust on nende vahel veel. Nimelt on mesimurakas täiesti
        paljas: tal pole
        kuskil ühtegi oga ega teravat karvakest, vahel vaid pehmed karvad. Teine
        tunnus
        on varre kuju. Mesimuraka vars on ühele ja teisele poole võnkuv, nagu
        oleks ta
        mõtelnud pöörata kord ühele, siis teisele poole ja lõpuks otsustanud
        siiski
        päikse poole kasvada.</p>
      <p>Kui õied ilmuvad, siis pole enam kahtlust. Nii rabamurakal kui lillakal
        on need valged, soomurakal aga roosakaslillad - õite järgi sobiks hoopis
        talle lillakas nimeks! Õied on soomurakal sellise ehitusega, et neid
        saavad tolmeldada vaid raskemad putukad, näiteks mesilased ja kimalased.
        Harvem võib toimuda ka iseenda tolmeldamist. Soomuraka õites on
        harilikult nii tolmukad kui emakad.</p>
      <p>Viljaks on soomurakal koguluuvili nagu teistelgi muraka perekonna
        liikidel. See tähendab, et vili koosneb paljudest terataolise
        luuseemnega väikestest osaviljadest. Suuruselt on see rabamuraka viljast
        üle kahe korra väiksem, kuid see-eest on peenemad ka seemned. Värvuselt
        on soo- ehk mesimuraka vili punane. Meekarva kollane on teatavasti
        rabamurakas ja nii tekib küsimus, miks kutsutakse hoopis punase viljaga
        soomurakat mesimurakaks. Põhjus on soomuraka õite ja marjade meeldiv
        tugev aroom. Just selle aroomi, vähem maitse ja värvuse pärast peetakse
        mesimurakat
        Põhjamaades kõige paremaks liköörivalmistamise marjaks. Kuid temast võib
        taha loomulikult ka moosi, keedist, mahla, siirupit ja muudki head.</p>
      <p>Meil kasvab
        teda vähe, kuid põhja pool on ta väga tavaline ja laialt kasutatav
        paljude
        arvates parim metsamari. Välimuselt meenutab ta vaarikat ja seetõttu ei
        lähe
        ta segi ka lillakaga: lillakal on koguviljas üksikuid teri vaid mõned,
        temal
        aga mitukümmend. Mesimurakat on võimalik kasvatada ka peenral, ent
        istutusmaterjali tuleb
        otsida lilleäridest, mitte loodusest - soomurakas on Eestis II
        kategooria kaitsealune liik. Temast on aretatud mitmeid kultuursorte,
        mida kasvatatakse aiandites.</p>
    </font><font face="Arial" size="2">
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="mmurakas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
