<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>mesimurakas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/mesimurak.jpg" align="right" border="1" hspace="6" vspace="6" width="270"
height="200"></b> <strong>Mesimurakas</strong><br>
</font><font color="#005500" size="3" face="Arial"><em><strong>(Rubus arcticus)</strong></em><br>
soomurakas, mesimari, mamuramari, põhjala-mari</font></p>

<font FACE="Arial" SIZE="2">
<p>Mesimurakat tunnevad ilmselt vähesed. Kes on nime kuulnud, need peavad teda
ilmselt <a href="rmurakas.htm" style="color: #005500">rabamuraka</a> teiseks
nimeks. See oht on seda suurem, et mesimuraka laialt levinud nimi ongi
soomurakas. Soodel ja rabadel pole aga eestlaste seas erilist vahet tehtud.
Siiski pole soodes ei ole nii palju turbasammalt ja seal on viljakamad
kasvukohad kui rabas. Tõepoolest kasvab mesimurakas viljakamal mullal, sageli
isegi metsades niisketel kraavikallastel. Mesimurakat pole inimesed näinud seetõttu,
et Eestis on tal väga üksikud leiukohad. Peamiselt kasvab see liik meist põhja
pool külmades tundrates. Haruldase taimena kuulub ta looduskaitse alla.</p>
<p>Mesimurakas on aga <a href="lillakas.htm" style="color: #005500">lillakaga</a>
hoopis lähedasem sugulane kui rabamurakaga. Nii tasubki tema tundmaõppimisel
silme ette tuua lillaka pilt. Erinevusena peab ütlema, et mesimurakal pole ühtegi
maad mööda roomavat vart, kõik varred on püstised. Ka lehed on kolme
lehekesega liitlehed, mitte lihtlehed nagu rabamurakal. Sellisena on ta väga
sarnane veel mitte õitsevate lillaka viljavartega. Nii võikski need kaks taime
sassi ajada, kui lillakal pole parajasti näha vegetatiivseid roomavaid varsi.
Kuid siiski on veel paar asja. Nimelt on mesimurakas täiesti paljas: tal pole
kuskil ühtegi oga ega teravat karvakest, vahel vaid pehmed karvad. Teine tunnus
on varre kuju. Mesimuraka vars on ühele ja teisele poole võnkuv, nagu oleks ta
mõtelnud pöörata kord ühele, siis teisele poole ja lõpuks otsustanud siiski
päikse poole kasvada.</p>
<p>Kui aga õied ilmuvad, siis pole enam kahtlust. Nii rabamurakal kui lillakal
on need valged, mesimurakal aga roosakaslillad - sobiks nagu hoopis talle
lillakas nimeks panna. Õied on mesimurakal sellise ehitusega, et neid saavad
tolmeldada vaid raskemad putukad, näiteks mesilased ja kimalased. Harvem võib
esineda aga ka iseenda tolmeldamist. Mesimuraka õites on harilikult olemas nii
tolmukad kui emakad.</p>
<p>Viljaks on murakatele omane koguluuvili. See tähendab, et üksikutest
terataolistest luuseemnega viljadest koosnev suurem vili. Suuruselt on see
rabamuraka viljast üle kahe korra väiksem, kuid see-eest on ka seemned
peenemad. Värvuselt on aga punane. Kuna rabamurakas on aga kollakas, siis
sobiks mesimurakas ju hoopis talle paremini nimeks. Hästi, avaldame lõpuks
selle nime saladuse. See on mesimuraka nii õite kui marjade tugev meeldiv
aroom. Just selle aroomi, vähem maitse ja värvuse pärast peetakse mesimurakat
Põhjamaades kõige paremaks liköörivalmistamise marjaks. Kuid temast võib
taha loomulikult ka moosi, keedist, mahla, siirupit ja muudki head. Meil kasvab
teda vähe, kuid põhja pool on ta väga tavaline ja laialt kasutatav paljude
arvates parim metsamari. Välimuselt meenutab ta vaarikat ja seetõttu ei lähe
ta segi ka lillakaga: lillakal on koguviljas üksikuid teri vaid mõned, temal
aga mitukümmend.</p>
<p>Mesimurakat on võimalik kasvatada ka peenral, ent istutusmaterjali tuleb
otsida lilleäridest, mitte loodusest.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="mmurakas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
