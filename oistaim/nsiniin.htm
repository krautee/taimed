<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>näsiniin - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/nasiniin.jpg"
            align="right" hspace="6" height="270" width="200" vspace="6" border="1"></b>
        <strong>Harilik näsiniin</strong><br>
      </font><font face="Arial" size="3" color="#005300"><em><strong>(Daphne
            mezereum)</strong></em><br>
        naeseniinepuu, nasinad, küüvits, surmalill, metssirel</font></p>
    <p><font face="Arial" size="2">Näsiniin on väike väheharunev põõsas, keda
        peaks mürgisuse tõttu igaüks tundma. Hästi märgatav on ta kevadel
        valgusküllases metsas, kui lehtpuud ei ole veel lehtinud. Siis paistab
        näsiniin silma kaunite roosade õitega. Need meenutavad veidi sireli
        õisi, lõhnavad aga tugevamini. Tugev meeldiv lõhn on vajalik niigi
        väheste kevadiste putukate ligimeelitamiseks. Putukad saavad õitest
        nektarit, näsiniine õied saavad tolmeldatud ja hakkavad kasvama viljad.
        Oranşpunased viljad, mis kinnituvad otse oksale, valmivad sügisel.
        Botaanilises mõttes on need luuviljad, sama tüüpi mis näiteks ploomil.
        Samuti öeldakse, et õitele
        ei
        anna
        roosat värvust
        mitte
        kroonlehed, vaid hoopis tupplehed. Kroonlehed näsiniinel hoopis
        puuduvad.</font></p>
    <p><font face="Arial" size="2"><img src="images/nasiniin1.jpg" align="left"
          hspace="6" height="270" width="200" vspace="6" border="1">Ilupõõsana
        on näsiniin kaunis ja hinnatud, siiski ei soovitata teda eriti
        kasvatada. Põhjuseks on mürgisus. Hobuse võib tappa juba peotäis
        näsiniine lehti. Mürgistusnähtudeks on esmalt tugev põletus suu
        limaskestadel. Ka lihtsalt vaigu sattumine nahale põhjustab raske
        põletuse ning hiljem haavandeid. Kui viljad liiguvad suust edasi, siis
        põhjustavad need kogu seedetee limaskestade põletusi, kõht hakkab
        valutama, pea ringi käima, tõuseb palavik ja süda hakkab kiiresti lööma.
        Isegi teadvus võib kaduda. Surm saabub hingamishäirete tõttu. Nii tuleb
        hoida lapsed näsiniine põõsastest kaugel, sest kaunid viljad ahvatlevad
        kindlasti sööma. Õnneks on neil ebameeldiv maitse, mis alla neelama ei
        kutsu.</font></p>
    <p><font face="Arial" size="2">Olenemata mürgisusest on juba ammusest ajast
        kasutatud näsiniine koort ja vilju ravimina. Eelkõige on need aidanud
        erinevate nahahaiguste vastu. Palju on näsiniinega seotud pärimusi.
        Näsiniin olevat pühendatud kevadtaevajumalale. Temaga kaitsti loomi
        nõidumise eest. Selleks põletati nende all niint või seoti näsiniine
        niinest tehtud pärg loomale ümber saba. On arvatud, et taskus väikest
        niinetükki kandes ei hammusta kunagi rästik. Martin Luther kirjutab, et
        kuradid ei julgevat näsiniinet närida, sest see põletavat neil kurgus
        nagu püha tuli. Arstimina alustati tema kasutamist seetõttu, et arvati,
        nagu tuleks kurja kurjaga välja ajada.<br>
        <br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="nsiniin2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
