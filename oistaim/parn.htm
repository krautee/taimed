<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik pärn - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/parn.jpg" align="right" border="1" hspace="6" vspace="6" width="270"
height="200"> </b><strong>Harilik pärn</strong><br>
</font><font color="#005300" size="3" face="Arial"><em><strong>(Tilia cordata)</strong></em><br>
niinepuu, lõhmus, pähn, jalakas</font></p>

<font FACE="Arial" SIZE="2">
<p>Pärnapuu on kõigile hästi
tuntud, ehkki harilik pärn ei olegi võib-olla
linnahaljastuses kõige harilikum. Tema asemel võib sagedamini kohata
suurelehist pärna. Nii nagu nimigi ütleb on viimasel lehed mõnevõrra
suuremad, samuti on lehed ning eriti leheroots palju karvasemad. Kuid õisi
kannavad nad mõlemad väga
kauneid
ja
väärtuslikke
ning
puit
ja
koor on ka ühesuguste
omadustega. Siiski on vahest huvitav teada, et ka õitsemise aja järgi saab
neil vahet teha: harilik pärn puhkeb kuldkollastesse ja meelitavalt lõhnavatesse
õitesse nädal või paar hiljem. Ka peale õitsemist ei ole neil raske vahet
teha, sest harilikul pärnal on viljad peaaegu siledad, suurelehisel aga omapäraste
kõrgete ribidega.</p>
<p>Nüüd peaks linnaparkide kahe tavalise puu eristamine selge olema ja
vaatame, mis neist kasulikku saab. Kõigepealt räägime kaunitest pärnaõitest.
Väga paljud on kindlasti joonud pärnaõieteed, et külmetusest või köhast
vabaneda. See toime on tal tõesti olemas, kuid tuleb meeles pidada:
koguda
on
mõtet
vaid värskeid äsjapuhkenud õisi, ühtegi ravimtaime ei tohi korjata
saastunud kohast, seega ka autoteede
lähedusest
ning kuivatada tuleb neid
pimedas, näiteks kahe paberi vahel (kuid kasutada
ei
tohi
ajalehepaberit).
Selliselt kogutud ravimõied säilivad paar aastat, siis nende toime väheneb,
kuid seni võib neid kasutada maitsva teena või teeauruna sissehingamiseks, nii
ajab ta hästi higistama ja peletab eemale angiini. Ravimit on aga tehtud ka pärna
puidust: söepulbrit.
Kui
see alla
neelata,
siis
imeb
ta
maos paljud mürgid enda
sisse, nii nagu praegu apteekides müüdav söetablett.</p>
<p>Kuid ega pärn ainult ravimiseks kasulik ole. Tema õitest saavad mesilased väga
palju head nektarit, millest valmib suurepärane pärnamesi, see aga on jälle
vitamiiniderikas ravim. Ka pärnaõied sisaldavad
vitamiini
C. Mesilastele
meeldivad pärnaõied niivõrd, et pärnapuude õitsemise ajal koguvad nad
nektarit ka öösiti, mida nad muul ajal kunagi ei tee. Huvitav on ka pärna
koor, millest valmistati varem viiske. Temast on väga hea nööri ja köisi
punuda, selleks peab aga kahjuks noore puu ära koorima, nii et parem on mitte
proovida.</p>
<p>Puit on tal huvitav selle poolest, et kuivades ei tõmba
see
kuskilt kokku, ei
lähe kõveraks ega pragune ära. Nende omaduste tõttu ongi teda palju
kasutatud nikerdamiseks ja mööbli meisterdamiseks.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="parn2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
