<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik lodjapuu - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/har-lodjap.jpg"
align="right" hspace="6" vspace="6" border="1" width="270" height="200"> </font></b><font
color="#005300" size="4" face="Arial"><strong>Harilik lodjapuu</strong><br>
</font><font color="#005300" size="3" face="Arial"><em><strong>(Viburnum opulus)</strong></em><br>
õispuu, koerõispuu, hullukoeramarjapuu, leedripuu</font></p>

<font FACE="Arial" SIZE="2">
<p>Lodjapuu on meie niiskema ja viljaka mullaga metsade üks kaunimaid põõsaid.
Kevadel mai lõpul ja juuni algul õitsemise ajal jääb ta võib-olla veel
veidi teiste varju, kuid hilissügisel on ta ilmselt võistlejateta
metsakaunitar. Kevadel on lodjapuu äratuntav suurte, vahel inimese käest
suuremate õisikute tõttu. Õied on tal valged, kerge roosaka või roheka
varjundiga. Huvitav on seegi, et suures õisikus ei arene kõikidest õitest
vilju, servmised õied on lihtsalt tolmeldavate putukate ligimeelitamiseks, seepärast
on need keskmistest õitest suuremad. Sügisel võlub lodjapuu inimesi aga oma
kireva lehestikuga ning kaunite punaste marjadega, mis valmivad alles siis, kui
teiste puude viljad on juba ammu ära söödud. Lehed on lodjapuul sügisel
harilikult tumepunased, kuid parkides võib kohata ka kollaste lehtedega põõsaid.</p>
<p>Kasutamist ongi lodjapuu kõige enam leidnud just ilupõõsana, eriti on ta
meeldinud slaavlastele, millest annavad tunnistust rohked laulud (lodjapuu on
vene keeles <i>kalina</i>). Parkides võib kohata palju erinevaid vorme, näiteks
lumepalliks kutsutavat. Lumepalli õisikud on hästi suured ja ilusad, temal aga
ei tule vilju ühestki õiest. Nii paljundatakse teda teisiti, näiteks võib mõne
alumise oksa maha painutada ja selle mullaga katta. Õige ruttu tulevad
sellisele oksale juured alla ja me võime ta oma emapõõsa küljest lahti lõigata
ning meil ongi uus lumepallipõõsas. Huvitav on veel tagurpidine vorm, millel on lehed kogu suve kollased ja sügiseks lähevad roheliseks.</p>
<p>Kuid lodjapuu on tuntud juba ammust ajast ka ravimtaimena. Kasutatakse tema lääge
maitsega marju, koort, lehti, noori võrseid ning õisi. Kõige rohkem just koort ja
marju. Marjad on tal erepunased luuviljad nagu ploomid ja kirsid ning need on
toiduks metsa lindudele, kes aitavad nii kaasa ka lodjapuu levimisele. Nii marju
kui koort kasutatakse keedise või vedela ekstraktina verejooksude korral, eriti
emakaverejooksu korral. Noorte lehtede abil tehakse ravivanne, mis aitavad nahalööbeid,
vistrikke ja sügelislesti kõrvaldada. Koort ei tohiks korjata otse metsas
kasvavatelt puudelt, sest siis kaob metsa ilu, vaid lõigatud oksajupid tuleb
kodus ära koorida ja kooretükid kuivatada. Seda tehakse kevadel mahlade
voolamise ajal, sest siis on koor lahti ja tuleb hästi maha. Ühelt põõsalt
ei tohi liiga palju koort koguda, sest muidu võib taim hukkuda. Marjad on ka
vitamiini C ja suhkrurikkad ning seepärast võib neist head teed valmistada.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="lodjap2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
