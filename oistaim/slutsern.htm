<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>sirplutsern - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><font face="Arial" size="4" color="#005500"><b><img src="images/sirpluts.jpg"
            hspace="6" height="200" width="270" vspace="6" border="1" align="right"></b><strong>Sirplutsern</strong><br>
      </font><font face="Arial" size="3" color="#005500"><em><strong>(Medicago
            falcata)</strong></em><br>
        kollane lutsern, kollane jooksja rohi, saksa-pasa-rohi, sirphein</font></p>
    <font face="Arial" size="2">
      <p>Sirplutsern on hästi tuntud taim saartel ning Põhja- ja Lääne-Eestis,
        aga praktiliselt tundmatu teistes Eesti osades. Sellise leviku põhjuseks
        on taime lubjalembesus. Lubjarikkad mullad levivad teadupärast just
        seal, kus paekivi maapõues liiga sügaval ei ole.</p>
      <p>Sirplutsern on suur taim nagu ka temaga väga sarnane <a href="hluts.htm">harilik
          lutsern</a>. Hea vahe on õite värvuses. Nagu sirplutserni rahvapärane
        nimi (kollane lutsern) ütleb, on tema õied kollased. Harilikul
        lutsernilgi on teine
        nimi: sinine lutsern. Sellega peaks kõik selge olema. Lutsern hakkab
        õitsema
        sageli juba maikuus ning lõpetab alles septembris, kui paljud teised
        taimed on juba kolletunud. Seega peaks nende muidu kahe nii sarnase
        taime määramiseks
        õite värvusest piisama. Ja ometi pole see niisama lihtne!</p>
      <p>Erinevad lutserniliigid kasvavad sageli üksteise lähedal, neid
        tolmeldavad samad putukad ja nii võivad tekkida hübriidid. Hübriidid ehk
        värrad on taimed, kes arenevad kahe ise liiki taime ristumisel. Sellised
        taimed on vahepealsete tunnustega. Nii ongi mõnikord raske ütelda, kas
        tegu on ühe või teise liigi või hoopis nende hübriidiga. Hübriidlutserni
        õied, nagu arvata võib, on kollakassinakad, sinakaskollakad või hoopis
        kollase-sinisekirjud.</p>
      <p>Nii harilik, sirp- kui hübriidlutsern on head söödataimed loomadele.
        Eriti palju on neis kasulikke valke. Mõneti nad siiski erinevad. On
        leitud, et sirplutsern ei ole nii kõrge toiteväärtusega kui harilik.
        Samuti ei anna sirplutser nii palju saaki. See-eest on viimasel hea ja
        sageli määrava tähtsusega omadus - sirplutsern võib kasvada tunduvalt
        kuivemal ja kehvemal mullal. Nii on ka sirplutsernist aretatud mitmeid
        sorte.</p>
      <p>Oma nime ei ole sirplutsern saanud asjata. Iseloomulikult sirpjad on
        tema viljad. Sirplutserni kaunad on vaid kuni pooleteise sentimeetri
        pikkused, kuid vahel kuni täisringi ulatuses kokku keerdunud. Kaunadest
        leiab kuni kaheksa seemet.<font face="Arial" size="2"></font></p>
      <p>Liblikõielistele omaselt elavad ka sirplutserni juurtel bakterid, kes
        moodustavad mügaraid. Bakterid teevad taimedele kättesaadavaks õhus
        oleva lämmastiku. Nad rikastavad sellega pidevalt mulda. Nii edenevad
        põllul, kus paar aastat on sirplutserni kasvatatud, ka teised taimed
        tunduvalt paremini, lopsakamalt ja väetada polegi vaja.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="slutsern2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
