<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sirplutsern - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font color="#005500" size="4" face="Arial"><b><img
src="images/sirpluts.jpg" align="right" border="1" hspace="6" vspace="6" width="270"
height="200"></b><strong>Sirplutsern</strong><br>
</font><font color="#005500" size="3" face="Arial"><em><strong>(Medicago falcata)</strong></em><br>
kollane lutsern, kollane jooksja rohi, saksa-pasa-rohi, sirphein</font></p>

<font FACE="Arial" SIZE="2">
<p>Sirplutsern on hästi tuntud taim Põhja- ja Lääne-Eesti ning saarte
elanikele, kuid praktiliselt tundmatu teiste Eesti osade inimestele kui nad ei
ole nimetatud kohtades matkamas käinud. Nimelt kasvab sirplutsern just seal.
Selle põhjuseks on taime lubjalembesus.</p>
<p>Sirplutsern on suur taim nagu ka temaga väga sarnane <a href="hluts.htm">harilik
lutsern</a>. Hea vahe on õite värvuses. Nagu sirplutserni rahvapärane nimi (kollane lutsern) ütleb, on tema õied kollased. Harilikul lutsernilgi on teine
nimi: sinine lutsern. Sellega peaks kõik selge olema. Lutsern hakkab õitsema
sageli juba maikuus ning lõpetab alles septembris, kui paljud teised taimed on juba kolletunud. Seega peaks nende muidu kahe nii sarnase taime määramiseks
õite värvusest piisama. Piisakski kui probleem ei tuleks hoopis mujalt.
Lutsernid on üksteise läheduses kasvavad taimed, samuti tolmeldavad neid samad
putukad. Ja ongi õnnetus käes - tekib hübriid. See on taim, mis areneb kahe
erinevat liiki taime ristumisel.&nbsp; Selline taim on aga
hoopis vahepealsete tunnustega. Nii ongi mõnikord raske ütelda, kas tegu on ühe
või teise liigi või hoopis nende hübriidiga. Kuid ega sel ka erilist tähtsust
pole, sest inimese poolt kasutatavatelt omadustelt on nad peaaegu ühesugused.</p>
<p>Mõlemad lutsernid on head söödataimed loomadele, eriti palju on neis
kasulikke valke. On leitud, et sirplutsern ei ole nii kõrge toiteväärtusega
kui harilik. Samuti ei anna tema põllud nii palju saaki. Kuid see-eest on tal
hea ja sageli hädavajalik omadus - sirplutsern võib kasvada tunduvalt kuivemal
ja kehvemal pinnasel. Nii on ka sirplutsernist aretatud mitmeid kultuursorte.</p>
<p>Sirplutsern ei ole ta ilmaasjata nimeks saanud. See tuleb tema vilja kujust,
mis meenutab sirpi. Sirplutserni kaunad on küll vaid kuni pooleteise
sentimeetri pikkused, kuid tõepoolest vahel kuni täisringi kokku keerdunud.
Nende sees võib aga leida kuni kaheksa seemet.</p>
<p>Liblikõielistele omaselt elavad ka sirplutserni juurtel pisikesed bakterid,
kes moodustavad mügaraid. Need bakterid aga teevad taimedele
kättesaadavaks õhus oleva lämmastiku. Nad rikastavad sellega pidevalt mulda.
Nii kasvab põllul, kus on paar aastat näiteks sirplutserni kasvatatud, kõik
tunduvalt paremini, lopsakamalt ja väetamise vajaduski pole nii suur.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="slutsern2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
