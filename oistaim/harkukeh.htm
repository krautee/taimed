<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kukehari - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#004000"><img src="images/har-kukeh.jpg"
            align="right" hspace="6" height="200" width="270" vspace="6" border="1"></font></b><font
        face="Arial" size="4" color="#005500"><strong>Harilik
          kukehari</strong><br>
      </font><font face="Arial" size="3" color="#005500"><em><strong>(Sedum
            acre)</strong></em><br>
        kukemari, maoajaja, kiigemääre, lambamarjad, müüripipar</font></p>
    <p><font face="Arial" size="2">Nõmmesid ja loodusid võib juunis näha
        kolletamas. Taimeliik, kes seda teeb, on harilik kukehari. Kui lähemalt
        uurima hakata, siis on hästi näha viis teravatipulist kuldkollast
        kroonlehte ja nende taga viis poole lühemat rohekat tupplehte. Kui
        juurde arvata tolmukad ja emakad, saamegi hariliku kukeharja õie. Midagi
        jääb siiski märkamatuks: see osa õiest, mis meelitab putukaid õisi
        tolmeldama. Botaanikud nimetavad neid nektaariumideks, need on vaid
        poole millimeetri suurused ja sisaldavad mesimagusat nektarit. Putukad
        tunnevad nektari leiukohad juba kaugelt ära ja ruttavad ilusa ilmaga
        saaki
        koguma.Õitsemas võib kukeharja näha üle kuu aja. Sel ajal on
        harilik kukehari oma tavalisest kõrgusest kolm korda kõrgem, sest
        õievarred
        on tal väljaveninud, kuni inimese käelaba pikkused. Muidu kasvab ta ikka
        madala tiheda padjana.</font></p>
    <font face="Arial" size="2">
    </font>
    <p><font face="Arial" size="2">Kuigi harilik kukehari kuulub meie kõige
        väiksemate taimede hulka, on ta silmatorkav tänu hõreda rohustuga
        kasvukohtadele ja erksavärvilistele õitele. Olete kindlasti märganud, et
        üks kukeharjapadjand koosneb suurest hulgast tihedalt üksteise kõrval
        kasvavatest vartest. Iga vart katab hulk lehti, mis on katusekivide
        taoliselt kohakuti. Kõik kukeharja osad on lihakad, paksud. See on
        kohastumus kuivades tingimustes kasvamiseks. Nii võib harilik kukehari
        kasvada kivimüüridel ja liival, kus pole mõnikord nädalate viisi tilkagi
        vett. Sel ajal kasutab taim lehtedes olevaid veevarusid. Kui taas vihma
        sajab, kogub ta oma “mahutid” uuesti täis.<br>
      </font></p>
    <font face="Arial" size="2">
      <p>Vihmaga on harilikul kukeharjal mitmeski mõttes head suhted. Nimelt
        avab ta oma viljad just sajustel või muidu rõsketel päevadel.
        Arvatavasti seetõttu, et seemned leviksid voolava vihmaveega.
        Oletatakse, et neid võivad laiali kanda ka mõned loomad, näiteks
        sipelgad. Kukeharja seemned on imeväiksed isegi sipelgate jaoks. On
        välja arvutatud, et ühes grammis on neid tervelt 24 tuhat. Enamasti
        seemnetega kukehari levibki.</p>
      <p>Kuigi harilikku kukeharja on rahvameditsiinis mitmeti kasutatud, on ta
        mahl mürgine. Nii et näiteks soolatüükaid ravides ei tasu mahla haigest
        kohast mööda panna. Mahl võib tekitada nahapõletikke ja ville,
        sissesöömisel aga oksendamist ja kõhulahtisust. Mürgisuse tõttu võib
        kukehari ohtlik olla ka kariloomadele.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="harkukeh2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
