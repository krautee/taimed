<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kukehari - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#004000" size="4" face="Arial"><img
src="images/har-kukeh.jpg" align="right" border="1" hspace="6" vspace="6" width="270"
height="200"></font></b><font color="#005500" size="4" face="Arial"><strong>Harilik
kukehari</strong><br>
</font><font color="#005500" size="3" face="Arial"><em><strong>(Sedum acre)</strong></em><br>
kukemari, maoajaja, kiigemääre, lambamarjad, müüripipar</font></p>

<p><font size="2" face="Arial">Nõmmesid ja loodusid võib juunikuus näha
sageli üleni kolletamas. Kollase kirja vahelt paistab vaid kohati rohekat
tausta. Tegu on kõigile tuntud Eestis väga sageli kasvava hariliku
kukeharjaga. Kui lähemalt uurima hakata, siis on hästi näha viis
teravatipulist kuldkollast kroonlehte ja nende taga viis poole lühemat rohekat
või vahel samuti kollakat tupplehte. Kui juurde arvata veel tolmukad ja emakad,
siis saamegi kokku hariliku kukeharja õie. Midagi jääb siiski veel märkamatuks.
Need on õieosad, mis meelitavad putukaid õisi tolmeldama. Botaanikud nimetavad
neid nektaariumideks, sest need sisaldavad mesimagusat nektarit. Putukad
tunnevad nektari leiukohad juba kaugelt ära ja ruttavad ilusa ilmaga saaki
koguma. Meie aga isegi ei näe neid meeallikaid, sest need on ainult poole
millimeetri suurused. Õitsemas võib kukeharja näha üle kuu aja. Sel ajal on
harilik kukehari oma tavalisest kõrgusest kolm korda kõrgem, sest õievarred
on tal väljaveninud, kuni inimese käelaba pikkused. Muidu kasvab ta ikka
madala tiheda padjana.</p>

</font>
<p><font FACE="Arial" SIZE="2">Kuigi harilik kukehari kuulub meie väikseimate
taimede hulka, on ta tänu oma välimusele hästi silmapaistev. Olete kindlasti
tähele pannud, et üks kukeharjapadjand koosneb suurest hulgast tihedalt üksteise
kõrval asuvatest vartest. Iga vart katab aga veel hulk lehti, mis on
katusekivide taoliselt kohakuti. Kõik kukeharja osad on lihakad, paksud. See on
kohastumus kuivades tingimustes kasvamiseks. Nii võib harilik kukehari kasvada
vahel isegi peaaegu mullatutel kivimüüridel, kus pole mõnikord nädalate
jooksul tilkagi vett. Sel ajal saabki taim kasutada oma lehtedes olevaid
veevarusid. Kui aga taas vihma sajab, siis kogub ta uuesti oma mahutid täis.</p>
<p>Vihmaga on harilikul kukeharjal veel nii mõneski mõttes head suhted. Nimelt
avab ta oma viljad just sajustel või muidu rõsketel päevadel. Ilmselt on see
selle tõttu, et seemned leviksid voolava vihmaveega. Kuid arvatakse, et neid võivad
laiali kanda ka mõned loomad, näiteks sipelgad. Kukeharja seemned on imeväiksed
isegi sipelgate jaoks. On välja arvutatud, et ühes grammis on neid tervelt 24
tuhat. Enamasti seemnetega kukeharja levimine toimubki.</p>
<p>Lõpetuseks veel ka sellest, et kuigi seda kaunist taime on kasutatud nii
teaduslikus kui ka rahvameditsiinis, on ta mahl mürgine. Nii et näiteks soolatüükaid
ravides ei tasu mahla eriti haigest kohast mööda panna. Ta võib tekitada
nahapõletikke ja ville, sissesöömisel aga oksendamist ja kõhulahtisust. Mürgisuse
tõttu võib kukehari ohtlik olla ka kariloomadele.</p>
</font>
<div align="center"><center>

<table border="1" cellspacing="1">
  <tr>
    <td><a href="harkukeh2.htm"><img src="images/Info1.jpg" border="0" width="125" height="31"></a></td>
  </tr>
</table>
</center></div>
</body>
</html>
