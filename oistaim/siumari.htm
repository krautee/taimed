<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>salu-siumari - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/siumari.jpg" align="right" border="1" hspace="6" vspace="6" width="271"
height="200"></b><strong>Salu-siumari</strong><br>
</font><font color="#005500" size="3" face="Arial"><em><strong>(Actaea spicata)</strong></em><br>
ussimari, lenderavandeserohud, äkitse haiguse rohi, sivumari</font></p>

<font FACE="Arial" SIZE="2">
<p>Salu-siumari kuulub tulikaliste sugukonda. Aga erinevalt enamikust
tulikalistest on temal kroonlehed olemas. Nii nagu tupplehti, on ka neid neli
kuni kuus. Kuid siiski ei ole need päris harilikud kroonlehed, vaid on
muutunud kitsasteks ja tagasihoidlikeks. Kuid see-eest peidavad need enda sees
maitsvat nektariannust tolmeldavatele putukatele. Selline peibutis kutsub
mesilased ja kimalased kohale isegi metsas kasvava üksiku siumarja juurde.
Neile kroonlehtedele on sellise ehituse ja ülesande tõttu isegi uus nimi
antud: neid kutsutakse nektaariumideks, see tähendab nektariallikateks.
Tupplehed on siumarjadel tavalise välimusega, kuid see-eest varakult varisevad.</p>
<p>Siumari, sivumari ja ussimari näitavad kõik, et taim peab olema mingil moel
ussidega, seega tegelikult madudega seotud olema. Seda sarnasust ei tule kaugelt
otsida - nii nagu rästikuhammustus on mürgine, on mürgine ka kogu salu-siumari.
Seejuures on tema mürgisus lastele mõnevõrra ohtlikum kui teiste tulikaliste
oma. Siumarja marjad on väga ilusad ja ahvatlevad lapsi neid suhu toppima.
Vahepeal olgu öeldud, et botaanikud on need marjad oma tekkeviisi järgi
nimetanud hoopis kukkurviljadeks. Kuid see selleks. Viljade söömisel võib
tekkida raske kõhuvalu ja kõrvetamine nii suus kui ka maos. Halvemal juhul võib
südametegevus või hingamine lakata ja saabuda surm. Nii et õnnetuse korral
tuleb kiiresti leida arstiabi. Ka siumarja kõigi osade värske mahla nahale
sattumine ei ole hea. Seal mõnda aega seistes (tundlikemal inimestel vahel
päris kiiresti) tekitab ta kipituse, kõrvetava tunde ja tekivad põletushaavad
või vesivillid. Viimasel juhul võivad tekkida raskesti paranevad veritsevad
haavad. Loomadel ei ole siumarjaga mürgistusi täheldatud. Seejuures on ilmselt
määravaks siumarja kasvamine võsastikes ja suurtes metsades, kuhu koduloomad
tavaliselt ei satu.</p>
<p>Salu-siumarja on kasutatud ka ravimtaimena, kuid selle katsetamine ei ole
tema mürgisuse tõttu mingil juhul soovitatav. Kõikide nende haiguste vastu on
ju loodud tänapäeval ka hulga ohutumaid ja kindlamaid ravimeid. Ravitud on aga
eelkõige südamerabandust ja reumat. Südamehaiguste puhul joodi taimest
valmistatud keeduvett, reuma puhul tehti aga sellesama keeduveega haigetele kohtadele
kompresse.</p>
</font>
<div align="center"><center>

<table border="1" cellspacing="1">
  <tr>
    <td><a href="siumari2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
