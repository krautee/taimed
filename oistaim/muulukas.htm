<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>muulukas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/muulukas.jpg"
            align="right" hspace="6" height="200" width="270" vspace="6" border="1">
        </b><strong>Muulukas</strong><br>
      </font><font face="Arial" size="3" color="#005300"><em><strong>(Fragaria
            viridis)</strong></em><br>
        muulikas, murakas, ränik, rämma, mäemurakad</font></p>
    <p align="left"><font face="Arial" size="2">Muulukamari ei ole mõnede
        arvates
        nii maitsev kui <a href="metsmaas.htm" style="color: #005300">metsmaasika</a>
        oma. Seda levinud arvamust ei tasu enne proovimist omaks võtta, sest
        muuluka vili on magusam igal juhul.
        Iseasi, et muulukat esineb meil metsmaasikast harvem ja me ei saa teda
        nii
        sageli proovida. Viimase mure lahendamiseks võiks rajada muulukapõlde.
        Kasvatamise poolt räägivad ka metsmaasikast suuremad viljad. Sellised
        sobivad
        suurepäraselt mooside keetmiseks. Looduslikult kasvab ta enamasti
        paekivipealsetel lubjarikastel muldadel. Nii võib teda rohkem kohata
        Põhja- ja
        Lääne-Eestis.<br>
      </font></p>
    <font face="Arial" size="2">
      <p>Muuluka korjamisel on ka teatud raskused. Tal on üks hea tunnus, mis
        eristab
        vilju maasika omadest, kuid segab söömist: muulukamarju ümbritsevad
        tihedalt
        tupplehtede jäänused. Kui noppida maasikamarja, siis satub pihku vaid
        mari,
        kuid muuluka puhul katkeb hoopis viljaraag ja me saame muuluka koos
        õiepõhja
        ja tupplehtedega. Võib-olla ongi see põhjuseks, miks mõned arvavad, nagu
        muuluka maitse kehvem oleks: ei viitsi nad marja rohtsetest lehtedest
        puhastada.
        Vilja juures on erinevusi veel teisigi. Nimelt tavaliselt võib leida
        muulukaid,
        mis on “alles” kollakad ja tunduvad tooretena. Nii see siiski pole.
        Muulukaviljade iseloomulik värvus ongi just kollakasvalge, punased on
        nad
        harilikult vaid päris tipust. Kui ei usu, siis proovige valge vilja
        maitset. Üks
        erinevus on veel. Kui kujutate ette maasikamarja, siis selle tipp on
        tavaliselt
        veidi terav, kuju aga muna meenutav. Muulukamari on aga sagedamini päris
        kerajas ja tömbi madala tipuga.</p>
      <p>Nagu maasikas ei ole muulukaski tüübi poolest mari vaid üks iselaadi
        ehitusega ebavili. Muuluka maitsva mahlaka osa moodustab õiepõhja
        pikendus. Viljad, täpsemalt pähklikesed on üksikult selle maitsva osa
        peal. Botaanikud, kes nimetavad ja liigitavad vilju nende kujunemise ja
        ehituslike iseärasuste järgi, ütlevad muuluka vilja kohta kogupähklike.</p>
    </font>
    <p><font face="Arial" size="2">Viljad on meelistoiduks paljudele lindudele
        ja imetajatele, kuid ka tigudele
        ja mitmetele putukatele. Esimesed neist toovad palju kasu seemneid
        levitades,
        teised on aga muulukale nuhtluseks. Seemnetega paljunemine on muulukal
        palju tähtsamal
        kohal, kui kümneid pikki maapealseid võsundeid andval metsmaasikal.
        Muulukas ei
        anna sageli üldse vegetatiivse paljunemise jaoks vajalikke võsundeid.
        Kui ta
        siiski mõne võsundi kasvatab, siis on need imepeenikesed, väga lühikesed
        ja
        annavad vaid mõne uue taime üpris emastaime lähedal.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="muulukas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
