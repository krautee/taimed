<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>siberi võhumõõk - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><img src="images/sibvohum.jpg" hspace="6" vspace="6" align="right"
border="1" width="200" height="270"><font color="#005300" size="4" face="Arial"> <strong>Siberi
võhumõõk</strong><br>
</font><font color="#005300" size="3" face="Arial"><em><strong>(Iris sibirica)</strong></em><br>
sinivõhumõõk, sinine kalmus, siniluht, kukepüks</font></p>

<font FACE="Arial" SIZE="2">
<p>Eesti looduses ei kasva kuigi palju suursuguse välimusega lilli. Enamik meie
tavalistest lilledest on küll armsad, kuid kuidagi mittesobilikud tähtsatel
pidupäevadel kinkimiseks. Kõne alla võiks tulla vaid mõned käpalised, kuid
need on ju kõik looduskaitse all. Siberi võhumõõk on samuti üks selline
iludus, kes sobiks lõikelilleks. Oma kauniste tumesiniste või lillakate õrnade
õite ja sihvakate varte ning lehtedega annab ta ilmselt silmad ette ükskõik
millisele teisele meie looduse lillele, täiesti julgelt võib ta võistelda ka
nelkide ja
roosidega. Kuid oh õnnetust, ka tema on võetud looduskaitse alla.
Teda ei tohi ei korjata ega müüa, ka mitte enda koduaeda kasvama tuua.
Loomulikult ei või teda ka mitte mingil muul moel kahjustada ja tema kasvukoht
peab jääma selliseks nagu ta kogu aeg on olnud.</p>
<p>Siiski ei tasu veel meelt heita. Siberi võhumõõga võib leida paljudest
koduaedadest. Iga aasta augustis või septembris valmivad neil aga seemned, mis
tuleks juba sügisel maha külvata. Kui te aia peremehelt ilusasti küsite, siis
saate siberi võhumõõga ka enda aeda kasvama. Vahel müüakse tema seemneid
lillepoes. Peale seemnetega paljundamise võib võhumõõga endale saada risoomi
tükeldamise teel. Siis tuleb jälgida, et teie tükil oleks piisavalt palju
juuri ja pungi uute varte
kasvatamiseks. Risoome võiks jagada-tükeldada kevadel.
Risoomi ühest kohast teise viimisel peab arvestama, et siberi võhumõõga
juured suudavad ilma niiske pinnaseta vähe elada ja taim võib kuivada.</p>
<p>Siberi võhumõõgast kui ilusast aiataimest rääkides peab ütlema, et
ilusad ei ole mitte ainult tema õied, vaid kogu taim. Siberi võhumõõk kasvab
suurte puhmikutena, mille läbimõõt võib aias olla isegi üle meetri. Siberi
võhumõõga puhmas koosneb ilusatest sihvakatest umbes poole sentimeetri jämedustest
lehtedest.</p>
<p>Kuna siberi võhumõõk on niiskete kasvukohtade taim, siis sobib ta ka aias
kõige enam tiikide ja teiste veekogude kallastele. Samadesse kohtadesse sobib
ka meie taine looduslik võhumõõk, <a href="kolvmook.htm">kollane võhumõõk</a>.
Viimasel on palju laiemad ja tugevamad lehed ning kollased õied. Neil liikidel
on veel ka selline
erinevus, et kollase võhumõõga õied on täiesti lõhnatud,
siberi võhumõõga
omadel
on aga õrn meeldiv lõhn. Selle lõhna abil leiavad
ka mesilased tema õied üles ja saavad taimest oma kasu.</p>
</font>
<div align="center"><center>

<table border="1" cellspacing="1">
  <tr>
    <td><a href="svohumook2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
