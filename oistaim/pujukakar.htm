<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>kanada pujukakar - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial,Arial" size="4" color="#005300"><img
            src="images/kaonneh.jpg" hspace="6" height="270" width="200" vspace="6"
            border="1" align="right"> Kanada pujukakar<br>
        </font></b><font face="Arial" color="#005300"><b><i>(Conyza canadensis</i>)<br>
        </b>kanada õnnehein</font></p>
    <font face="Arial" size="2">
      <p>Kanada pujukakar on visa taim. Tema põline kodumaa on Eestist väga
        kaugel, Põhja-Ameerikas. Igal kanada pujukakra taimel võib valmida üle
        saja tuhande seemne. Kiiresti kultuurtaimede seemnete hulgas leviva
        umbrohuna on ta mõne aastasajaga vallutanud kogu maakera, Euroopasse
        jõudis ta 17. sajandil, arvatavasti mitte palju hiljem Eestisse.</p>
      <p>Sellist taime, kes kasvab peaaegu kogu planeedil, nimetatakse
        kosmopoliidiks. Kosmopoliitide hulka kuulub näiteks kõigile tuttav
        pilliroog. Varem arvasid botaanikud kanada pujukakra perekonda õnnehein,
        siis oli meil kaks õnneheina: jaani-õnnehein ja kanada õnnehein.
        Seejärel otsustati kahe perekonna kasuks ning kanada õnneheinale anti
        uus eestikeelne nimi, kanada pujukakar. Olgu taimede liigitamisega
        perekondadesse kuidas on - teadlased on varemgi taimi ühest perekonnast
        teise tõstnud ja küllap tõstavad ka edaspidi, sest liikide
        sugulussuhteid peegeldav elupuu on kaugel sellest, et lõplikult valmis
        olla - aga mõneti sarnased need kaks taime, kanada pujukakar ja
        jaani-õnnehein, tõesti on. Kuigi on ka selgeid erinevusi</p>
      <p>Jaani-õnnehein on hallikasroheline, kanada pujukakar hele- või isegi
        kollakasroheline, sageli veidi läikiv. Kanada pujukakra suures
        liitõisikus on väikesi korvõisikuid väga palju, sageli üle saja,
        jaani-õnneheinal on neid vaid kuni paarkümmend. Jaani-õnneheina üksikud
        korvõisikud on seevastu mõnevõrra suuremad ja keelõite tõttu kindlasti
        silmapaistvamad. Kanada pujukakra korvõisikute läbimõõt on poole
        sentimeetri kandis ja need on valkjate silmapaistmatute keelõitega.
        Esmapilgul võib näida, et kanada pujukakral keelõisi polegi, sest need
        on tõesti väga väiksed - ollakse harjunud, et keelõied peavad olema
        suured ja silmapaistvad nagu näiteks astril või päevalillel.</p>
    </font>
    <p><font face="Arial" size="2">Arvatavasti aitab kanada pujukakral üle
        maailma levida tema vähenõulikkus. Nii kasvab ta edukalt näiteks kuival
        liival. Kanada pujukakart kohtame lagedatel liivastel aladel,
        teeservadel, jäätmaadel, liivaaukudes ja metsalagendikel - kanada
        pujukakar kasvab enamasti inimese poolt muudetud kasvukohtades,
        looduslikes kooslustes vähem. Talle ei sobi tiheda rohukamaraga alad,
        kus ta jääb konkurentsis teistele taimedele alla.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="pujukakar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
