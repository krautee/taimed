<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>kanada pujukakar - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005300" size="4" face="Arial,Arial"><img
src="images/kaonneh.jpg" hspace="6" vspace="6" align="right" border="1" width="200"
height="270">  Kanada pujukakar<br>
</font></b><font face="Arial" color="#005300"><b><i>(Conyza canadensis</i>)<br>
</b>kanada õnnehein</font></p>

<font FACE="Arial" SIZE="2">
<p>Kanada pujukakar on visa taim. Esiteks olgu öeldud, et tema põline kodumaa
on meist väga kaugel, Põhja-Ameerikas. Kuid igal kanada pujukakra taimel võib
valmida üle saja tuhande seemne ja nii on jõudnud ta lõpuks ka meile. Veelgi
enam, kiiresti kultuurtaimede seemnete hulgas leviva umbrohuna on ta mõne
aastasajaga vallutanud kogu maakera. Sellist taime, kes kasvab peaaegu kogu
Maal, nimetatakse kosmopoliidiks. Niisiis on kanada pujukakar kosmopoliit ja
eks seepärast meiegi teda siin käsitleme. Tegelikult loeti kanada pujukakar
varem perekonda õnnehein, siis oli meil kaks õnneheina: jaani- ja kanada. Viimasel ajal on otsustatud siiski iseseisva perekonna kasuks ning liik sai
uueks eestikeelseks nimeks pujukakar.</p>
<p>Mis vahe on kanada pujukakral ja jaani-õnneheinal? Peab ütlema, et need
taimed on üpris erinevad ja nende määramine pole just eriti raske ülesanne.
Esiteks on jaani-õnnehein hallikasroheline, kanada pujukakar aga hele- või
isegi kollakasroheline, sageli ka veidi läikiv. Teiseks on kanada pujukakral
suures liitõisikus väikeseid korvõisikuid väga palju, sageli üle saja,
jaani-õnneheinal on neid aga vaid kuni paarkümmend. See-eest on aga jaani-õnneheina
korvõisikud mõnevõrra suuremad: läbimõõduga üle kuue millimeetri. Kanada
pujukakra korvõisikute läbimõõt on alla kuue millimeetri.</p>
<p>Kui kanada pujukakra õisikut lähemalt uurida, siis võime leida tal
kahesuguseid õisi. Õisiku serval on keelõied ja keskel putkõied. Putkõied
on normaalsed, keelõites aga normaalseid tolmukaid pole. Tema puhul on veel
huvitav see, et keelõied on putkõitest vaid pisut pikemad, samas kui oleme
harjunud, et keelõied on palju pikemad (nagu näiteks päevalillel ja
astritel).</p>
<p>Kanada pujukakra laialdane levimine üle kogu maakera on tingitud tema vähestest
nõudlustest kasvukohale. Ta võib kasvada ka täiesti kuiva liiva peal. Nii
kohtamegi teda sageli lagedatel liivastel aladel, tavaliselt teeservades, jäätmaadel,
liivaaukudes ja metsalagendikel. Samas ei sobi talle tiheda rohukamaraga alad,
kus ta jääb konkurentsis teistele taimedele alla.</font></p>
<div align="center"><center>

<table border="1" cellspacing="1">
  <tr>
    <td><a href="pujukakar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
