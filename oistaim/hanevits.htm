<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hanevits - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/hanevits.jpg" align="right" hspace="6" height="200"
        width="270" vspace="6" border="1"><font face="Arial" size="4" color="#005500"><strong>Hanevits</strong><br>
      </font><font face="Arial" size="3" color="#005500"><em><strong>(Chamaedaphne
            calyculata)</strong></em><br>
        jooksvarohud, sassaparila, sootubak, suuvitsik</font></p>
    <p><font face="Arial" size="2">Vanarahvas on hanevitsa ja küüvitsat sageli
        kutsunud samade nimedega. Ka taime ametlik nimi, hanevits, on üks vabalt
        valitud nimi rahvapäraste nimede hulgast. Mõlemad taimed kasvavad
        soodes.
        Hanevits on siiski veidi nõudlikum kasvukoha suhtes ja esineb eelkõige
        rabades
        ja rabametsades, harvem siirdesoodes. Küüvits võib seevastu kasvada
        vahel
        isegi madalsoodes. Sarnaseks teeb need taimed lehtede ja õite ühetaoline
        välimus. Pealmist pinda vaadates on küüvitsa ja hanevitsa lehed tõesti
        pisut sarnased: keskkoht kõige jämedam, otsad ahenevad sujuvalt
        ümarateks tippudeks, värvuselt läikivrohelised, katsude nahkjad.
        Leheserv on mõlemal alla käändunud. Õied on mõlemal valged ja kellukja
        või kupu kujuga. Mõlemad on puitunud varrega kääbuspõõsad ehk puhmad.<br>
      </font></p>
    <font face="Arial" size="2">
      <p>Samas on küüvitsal ja hanevitsal
        olemas
        hulk tunnuseid, mis teeb nad kergesti
        eristatavateks. Kõigepealt vaadakem ka lehe alumist külge. Hanevitsa
        lehel võime
        seal näha tihedaid roostevärvi plekke, just nagu oleks mõni seenhaigus
        kallal. Küüvitsa lehe alakülg on aga täiesti valge. Valge värvus on
        tingitud paksust vahakihist. Teiseks õied. Kui õite välimus on väga
        sarnane,
        siis asetus varrel mitte. Küüvitsa õied asuvad kõik enam-vähem ühel
        kõrgusel pikkadel raagudel varre tipus. Hanevitsa õied on aga ühekaupa
        lehtede kaenlas ja ripuvad lühikestel raagudel varre ühel küljel
        reas. Huvitav on veel see, et kui hanevitsa kellukakujulised õied
        ripuvad varre
        ühel küljel, siis lehed on pöördunud täpselt vastassuunda. Nii muutuvad
        õied
        tolmeldavatele putukatele paremini märgatavateks.</p>
      <p>Siiski ei ole hanevitsal õite tolmeldamine eluliselt tähtis, sest
        tegelikult levib taim peamiselt seemneteta. Nimelt peale maapealse varre
        on
        hanevitsal veel palju koheva samblavaiba sisse jäävaid varsi. Neil tekib
        kõikjal
        külge lisajuuri ja kui leitakse sobiv koht, siis kerkib üles päikese
        kätte
        uus taim. Seemnetega paljuneb hanevits rohkem rabapõlendikel, kus peale
        tulekahju tekib kiiresti palju sobivat kasvukohta.</p>
      <p>Hanevitsa on kasutatud rahvameditsiinis, näiteks reumavalude
        leevendamiseks.
        Temast on abi olnud ka hingamisteede haiguste ravis. Siiski laialdaselt
        seda
        taime ei kasutata. Üheks tarvitamist piiravaks asjaoluks on taime
        mürgisus.
        Siiski on hanevitsa mürgisus väiksem küüvitsa omast.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hanevits2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
