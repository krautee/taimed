<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>tupp-villpea - liigikirjeldus</title>
  </head>
  <body alink="#005300" vlink="#005300" link="#005300" bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/tuvillp.jpg"
            align="right" hspace="6" height="200" width="270" vspace="6" border="1"></b>
        <strong>Tupp-villpea</strong><br>
      </font><font face="Arial" size="3" color="#005300"><em><strong>(Eriophorum
            vaginatum)</strong></em><br>
        mustapea, valgepea, sootups, ilvespea</font></p>
    <font face="Arial" size="2">
      <p>Tupp-villpea on valgete villkarvaste pähikutega lõikheinalistest meil
        kõige
        tavalisem ja ilmselt ka kõige kergemini äratuntav taim. Piisab vaid
        teadmisest, et
        ta on ainuke villpea, kelle varre tipul on vaid üks villatutt. Üks õisik
        iga
        varre kohta on ka <a href="alpijanesv.htm">jänesvilladel</a>, kuid
        nende õisikud
        on ju palju-palju õrnemad ning taimedki väiksemad.</p>
      <p>Tupp-villpea kasvukohtadeks on niisked paigad, kus kasvab vähem või
        rohkem
        ka <a href="../sammal/turbas.htm">turbasammalt</a>. Villpeadest on see
        liik kahtlemata kõige olulisem turba moodustaja. (Pane tähele, et
        turvast ei moodusta ainult turbasamblad vaid ka õistaimed, kui neid on
        koosluses piisavalt palju ja nad surres täielikult ei lagune.)&nbsp;
        Seega omab tupp-villpea mõneti ka majanduslikku tähtsust.</p>
      <p>Inimese jaoks on ta ennekõike taim, kes annab rabadele teada-tuntud
        ilme. Sageli võime lagedatel rabadel või väheste puudega rabastuvates
        metsades tupp-villpead näha massiliselt. Kõik kohad on valgeid tutte
        täis! Valgetest karvastest tuttidest on tulnud ka taimeperekonna nimi,
        villpea.</p>
      <p>Miks on aga nime ette, eesnimeks, pandud “tupp”? Et seda teada saada,
        peab uurima vart. Varrelehti tupp-villpeal õieti ei ole. Küll on aga
        varrel üks või kaks lehelabata põisjat lehe tuppe. Lisaks on maapinnal
        vanade lehtede jäänuseid, vanade lehtede tuppesid.&nbsp; &nbsp;<br>
        <br>
        Juurmiste lehetuppede keskelt kasvavad välja tupp-villpea sirged ja
        jäigad lehed. Esmapilgul paistavad need vartena, millel õisikut otsas ei
        ole. Kui lähemalt uurida, siis on kitsastel, kuni millimeetrijämedustel
        lehtedel ja vartel erinevused siiski olemas. Varred on tupp-villpeal
        enam-vähem ümarad, lehed aga teravate servadega, kandilised. Lehtede
        kandid on karedad, vars on aga sile, madalate pikivagudega.</p>
      <p>Kui oleme rääkinud tupp-villpea õisikust, siis peame enamasti silmas
        tema viljatutti, äraõitsenud õisikut, milles on osaliselt säilinud ka
        õie osad. Kes tahab tupp-villpea õitsemist näha, peab rabasse minema
        juba aprillis või mai alguses. Sel ajal õisikutes pikki valgeid karvu ei
        ole. Karvade asemel paistavad silma väikesed hallikad õite kande- ja
        kattelehed. Kollaseks teevad tupp-villpea õisikud õitsemise ajal
        tolmukad.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="tuppvp2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
