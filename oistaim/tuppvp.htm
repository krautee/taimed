<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>tupp-villpea - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/tuvillp.jpg" align="right" border="1" hspace="6" vspace="6" width="270"
height="200"></b> <strong>Tupp-villpea</strong><br>
</font><font color="#005300" size="3" face="Arial"><em><strong>(Eriophorum vaginatum)</strong></em><br>
mustapea, valgepea, sootups, ilvespea</font></p>

<font FACE="Arial" SIZE="2">
<p>Tupp-villpea on valgete villkarvaste pähikutega lõikheinalistest meil kõige
tavalisem ja ilmselt ka kõige kergemini äratuntav taim. Piisab vaid teadmisest, et
ta on ainuke villpea, kelle varre tipul on vaid üks villatutt. Üks õisik iga
varre kohta on ka <a href="alpijanesv.htm">jänesvilladel</a>, kuid nende õisikud
on ju palju-palju õrnemad ning taimedki väiksemad.</p>
<p>Tupp-villpea kasvukohtadeks on niisked paigad, kus kasvab vähem või rohkem
ka <a href="../sammal/turbas.htm">turbasammalt</a>. Villpeadest on see liik kahtlemata kõige olulisem turba moodustaja. Seega omab ta isegi mõneti inimese
jaoks tähtsust. Rohkem aga vaatame tupp-villpead, kui ühte rabade kaunistajat.
Sageli võime lagedatel rabadel või väheste puudega rabastuvates metsades näha
tupp-villpead massiliselt kasvamas. Kõik kohad on valgeid tutikesi täis.
Nendest valgetest tutikestest on tulnud ka taimeperekonna nimi –
“villpea”.</p>
<p>Kust on aga nime ette tulnud “tupp”? Kui te ei karda jalgu märjaks teha,
siis minge villpeamättale lähemale. Uurige nüüd lähemalt kogu taime, mitte
ainult emasõisikut. Päris maapinnal, kus vars lõpeb, näete avatud “lehejäänuseid”
–
lehtede tuppesid. Just nende suurte tuppede järgi ongi see taim saanud nimeks
tupp-villpea. Kuid ega villpea lehed tegelikult kadunud olegi. Lehetuppede
keskelt tõusevad üles sirged ja tugevad lehed. Esmapilgul tunduvad need
lihtsalt vartena ja seepärast võibki arvata, et taimel pole lehti. Kui lähemalt
uurida, siis on neil, vaid kuni millimeetrijämedustel lehtedel ja vartel siiski
vahe olemas. Varred on kandilised vaid ülemises osas, alusel on need ümarad. Lehed on
aga veidi kandilised kogu ulatuses. Lehtede kandid on pisut karedad, vars on aga
täiesti sile, vaid madalate pikivagudega.</p>
<p>Kui me oleme kogu aeg rääkinud tupp-villpea õisikust, siis tegelikult mõtleme
enamasti tema viljatutti, milles on osaliselt säilunud ka õie osad. Kui
tahate aga tema õitsemist näha, siis peate rabasse minema juba aprillis või
mai alguses. Sel ajal pole veel näha pikki valgeid karvu, nende asemel
paistavad silma väikesed hallikad õite kande- ja kattelehed. Kollastest
tolmukapeadest on aga õied õitsemisajal kollakad.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="tuppvp2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
