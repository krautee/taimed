<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik sarapuu - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/sarap.jpg" align="right" border="1" hspace="6" vspace="6" width="270"
height="200"> </b><strong>Harilik sarapuu</strong><br>
</font><font color="#005500" size="3" face="Arial"><em><strong>(Corylus avellana)</strong></em><br>
pähklipuu, pähkmepuu, sarap, sarakas</font></p>

<font FACE="Arial" SIZE="2">
<p>Sarapuu nime päritoluks võiks pakkuda seda, et tema peenikestest vitsadest
saab sara ehk aeda valmistada. Tegelikult on põhjus aga hoopis muus. Nimelt oli
varem Põhja-Eestis rohkesti aedasid, sarasid, milles kasvasid need pähkleid
kandvad puud. Sealt ongi Põhja-Eestis levinud sarapuu, seevastu Lõuna-Eestis
aga pähklipuu.</p>
<p>Erinevalt kreeka pähklist on meie sarapuu vili tõeline pähkel. Pähkli
sees on seeme, mida igaüks on süüa proovinud. Mõnele tekitavad pähklid
kergeid allergilisi nähtusid, aga enamikele on need meeldivaks maiuspalaks. Kes
ei ole ise pähklimetsas käinud, see võib-olla ei olegi saanud maitsta meie
oma pähklit, sest poes müüdavad tuuakse kaugemalt sisse ja on tihti hoopis
teist liiki sarapuude omad. Kultuursarapuude ühisnimi on funduk. Kuid sageli töödeldakse
pähklid ümber. Nii valmistatakse nendest kompvekke, halvaad, sokolaadi, pähklisaia
ja palju muudki, eelkõige aga pähkliõli. Pähkliõli on väga hinnatud
paljude toidumeistrite juures, kuid seda kasutatakse ka kaunite värvide ning
ilusa läikega lakkide segamiseks.</p>
<p>Oma väärtus on ka sarapuu puidul. Temastki võib sarasid meisterdada.
Siiski saab temast rohkemat. Kui sarapuu puit ära poleerida, jääb ta väga
kaunis. Seetõttu kasutatakse teda mööbli tootmiseks, väikeste iluesemete
valmistamiseks ja ka kaunist materjali nõudvate viimistlustööde tegemiseks.
Varem kasutati sarapuu jämedamaid vitsu tünnivitsadena, peenemad olid aga
heaks materjaliks punutiste valmistamisel.</p>
<p>Ka aiakaunistuseks pole see metsapuu paha. Temast saab tihedaid kaitsehekke,
mis septembris annavad pealegi veel head maitsvat saaki. Võrratult kaunis on
ilupuuna sarapuu punaselehine vorm, mille lehed on kogu aeg tumepunased. On
olemas ka kollaseid ja lõhestunud lehtedega vorme. Ilupuuna on iga sarapuu väga
kaunis kevadel õitsemise ajal, tal on pikemad ja kaunimad urvad kui teistel
Eesti puudel. Pähklite saamiseks on aretatud hulganisti hea toiteväärtusega
suuri ja õhukese koorega vilju kandvaid sorte.</p>
<p>Kuidas aga sarapuud ära tunda, kui tal pähkleid küljes pole? Kui on suvi,
siis maksab vaadata lehte. Tema lehe kõige laiem koht on teravale tipule väga
lähedal ning leht on pehme, noorelt isegi karvane. Noored oksad on samuti
sageli karvased. Talvel aga tuleb vaadata pungi. Need on rohekad või harvem
punakad, pisut lapikud ning servas väikeste ripsmetaoliste karvadega.</p>
<p>Ja veel üks huvitav asi. Pähklil käies olete kindlasti märganud, et
osadel on pisike auk sees. Sellises viljas ei ole aga mingit tuuma. See on kõik
ühe väikese mardika töö. Nimelt pähklikärsakas muneb oma munad noore pähkli
sisse, munadest kooruvad vastsed, kes hakkavad maitsvat sisu sööma. Lõpuks
saab aga söök otsa ning nad närivad end seni kaitsnud kestast välja ning
alustavad oma elu järgmist etappi.</p>
</font>
<div align="center"><center>

<table border="1" cellspacing="1">
  <tr>
    <td><a href="sarapuu2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
