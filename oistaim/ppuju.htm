<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põldpuju - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><img src="images/poldpuju.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500">
        <strong>Põldpuju</strong><br>
      </font><font face="Arial" size="3" color="#005500"><em><strong>(Artemisia
            campestris)</strong></em><br>
        poju, liivapujud, põld-koirohi, villipujukad</font></p>
    <font face="Arial" size="2">
      <p>Nimest võiks arvata, et põldpuju kasvab põllul. Tegelikult ei ole see
        õnnestunud
        nimi. Põldudel võib ta umbrohuna kasvada, kuid see pole tema tavaline ja
        ammugi mitte ainus kasvukoht. Rohkem sobiks sellele taimele vanarahva
        poolt
        pandud nimi liivapuju, sest põldpuju kasvab alati liivastel kohtadel.
        Olgu tegu põllu, aasa, hõreda metsatuka, teeserva või mahajäetud
        varemetega,
        alati peab seal olema liivane pinnas, muidu põldpuju sinna ei tule. Kui
        aga
        muld on sobiv, siis on põldpuju kohe platsis. Eestis jätkub liivaseid
        kohti küllaga
        ja nii ongi põldpuju võib-olla isegi harilikust pujust harilikum.
        Harilik puju
        on endale nimeks “harilik” saanud ilmselt seepärast, et ta trügib alati
        kasvama inimese külje alla ning torkab nii põldpujust rohkem silma.</p>
      <p>Kuidas pujuliike eristada? See pole kuigi keeruline. Piisab lehtede või
        varte uurimisest. Põldpuju vars on reeglina lillakaspunane ja peenike, <a
          href="hpuju.htm" style="color: #005500"> hariliku
          puju</a> oma aga rohekas või siis väga tumedalt lillakaspunane,
        peaaegu mustjas
        ning jäme. Hariliku puju lehed on pealt tumerohelised, alt valgeviltjad.
        Põldpuju
        lehed on mõlemalt pinnalt rohelised, siidjate karvadega kaetud. Hariliku
        puju
        lehed on palju laiemate hõlmadega, tihti ligi sentimeetrilaiustega.
        Põldpuju
        lehehõlmad on samas umbes millimeetrilaiused ning meenutavad aedtilli
        lehti.
        Hoopis kergemini võib põldpuju segi minna kaljupujuga. Kaljupuju lehed
        on
        aromaatsed ning meenutavad kujult <a href="lkummel.htm">lõhnavat
          kummelit</a>,
        põldpuju lehed on tavalise rohulõhnaga ning rohkem tilli moodi. Nende
        levila
        Eestis on erinev: põldpuju kasvab peamiselt mandriosas, kaljupuju aga
        läänerannikul
        ja saartel.&nbsp;</p>
      <p>Põldpuju on ka kasutatud ravimtaimena seedehäirete ja soolenugiliste
        vastu.
        Kuid temas on toimeaineid üpris vähe ja seetõttu teda kaasajal
        ravimtaimena ei hinnata.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="ppuju2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
