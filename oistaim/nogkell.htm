<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>nõgeselehine kellukas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/nogkellukas.jpg" align="right" border="1" hspace="6"
width="200" height="270" vspace="6"><font color="#005500" size="4" face="Arial"><b> </b><strong>Nõgeselehine
kellukas</strong><br>
</font><font color="#005500" size="3" face="Arial"><em><strong>(Campanula trachelicum)</strong></em><br>
nõgeselehine kurekell, jooksjarohi</font></p>

<p><font size="2" face="Arial">Nõgeselehine kellukas ei ole meil just kuigi tavaline,
kuid oma iseloomuliku välimuse tõttu väärib siiski tundmaõppimist. Nagu nimi ütleb,
meenutavad tema lehed nõgese lehti. Tõepoolest, nad on samasuguse laia alusega,
südamekujulised kuni peaaegu kolmnurksed ja pikalt teritunud tipuga. Selle kellukaliigi
lehtede serv on aga täpselt samasugune nagu kõrvenõgesel. Õnneks on siiski
nõgeselehise kelluka ja nõgese lehtedel ka üks tähtis vahe: nõgese lehed kõrvetavad,
kelluka omad aga mitte. Seega ei ole meil üheltki kellukalt kõrvetadasaamist karta vaja.</font></p>

<p><font size="2" face="Arial">Nõgeselehisele kellukale on aga ka üks väga sarnane
kellukaliik. See on laialehine kellukas. Kuid nendel on
ka
teatud kindlad tunnused, mis
nad kergestieristatavateks
teevad. Esiteks on nõgeselehise kelluka vars teravalt kandiline,
laialehise oma aga ruljas. Teiseks on nõgeselehise kelluka lehed rohkem
kolmnurgakujulised. Kolmandaks on nii nõgeselehise kelluka lehed kui ka varred tihedama
karvastusega. Ja neljandaks on nõgeselehise kelluka õied tumedamad, tavaliselt
lillakassinised. Nende kahe liigi eristamine on ka seepärast tähtis, et enamasti
kasvavad nad just kahekesi koos. Seejuures peab aga ütlema, et laialehine kellukas on
tavalisem. Üks erinevus on aga ka nende kahe liigi kasvuviisis. Nimelt kasvab
nõgeselehine kellukas tavaliselt üksikute taimedena, laialehine aga
suurte rühmadena,
sageli moodustab
ta
lausa
padriku. Selline erinevus tuleb sellest, mis neil
taimedel maa sees on: kas hästi-
või vähearenenud
risoom.</font></p>

<p><font size="2" face="Arial">Ilusad on aga need mõlemad kellukaliigid. Kuhu kumba
istutada, see sõltub sellest, kas te tahate kiiresti katta suure pinna või ei taha te
oma lille metsistumist. Nõgeselehise kelluka õied on kuni nelja sentimeetri pikkused ja
hõredas kobaras paistavad tõesti kaunistena. Seega võiks teda senisest rohkem
iluaedades kasvatada.</font></p>
<div align="center"><center>

<table border="1" cellspacing="1">
  <tr>
    <td><a href="nogkell2.htm" target="otsing"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
