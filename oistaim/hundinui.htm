<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>laialehine hundinui - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/laihundinui.jpg" align="right" hspace="6"
        height="270" width="200" vspace="6" border="1"><font face="Arial" size="4"
        color="#005300"><strong>Laialehine
          hundinui</strong><br>
      </font><font face="Arial" size="3" color="#005300"><em><strong>(Typha
            latifolia)</strong></em><br>
        hundikurikas, hunditubin, purikas, soetõlv, laos, tainad, soomõõk,
        turunui</font></p>
    <p><font face="Arial" size="2">Hundinuia suured tumepruunid tõlvikud teevad
        hundinuiast nii omanäolise taime, et teda ei saa kellegagi segi ajada.
        Kaugelt vaadates paistavad tõlvikud mustad ja sellisena neid harilikult
        ka kujutatakse, tegelikult on need pigem tumepruunid. Eestis on kaht
        liiki hundinuiasid: ahtalehine hundinui on kitsamate lehtedega (lehed
        kuni 1 cm laiad) ja peenema “nuiaga” kui tavalisem laialehine hundinui.
        Miks on taimel selline nimi, hundinui? Eks nimigi ole tekkinud õisikust.
        Öeldakse, et tõlvik on hundikarva, see tähendab mustjaspruun. Ja nui?
        See peaks tõlvikut vaadates kohe selge olema.</font></p>
    <font face="Arial" size="2">Mustjaspruun “nui” on ainult üks osa hundinuia
      õisikust. Hundinuial on kahesuguseid õisi: emasõied ja isasõied. Rohked
      emasõied teevadki selle paksu “nuia”, mida botaanikud nimetavad tõlvikuks.
      Isasõied asuvad emasõitest kõrgemal ja moodustavad ka nuiataolise õisiku
      kuid hoopis peenema ja heledama. Isasõitest koosnev õisiku osa on hoopis
      vähem tähelepandav ja sellest tavaliselt juttu ei tehta. Pealegi närbub
      see kiiresti pärast õitsemist. Õisiku emasosa püsib seevastu vahel kuni
      järgmise kevadeni. Laialehisel hundinuial puutuvad õisiku isas- ja emasosa
      omavahel kokku, ahtalehisel hundinuial on nende vahel 3-5 cm pikkune vars.<br>
      <p>Ühes hundinuia õisikus on meeletul hulgal õisi. Hundinuia õitele on
        iseloomulik õiekattelehtede puudumine. Selle asemel on nii emas- kui ka
        isasõites
        karvakeste ring. Õitsemise ajal see lihtsalt kaitseb emakat ja
        tolmukaid, kuid seemnete valmimisel aitab viimastel tuule käes
        kaugustesse
        lennata. Ühes hundinuia tõlvikus võib valmida aga üle miljoni seemne.
        See on
        nii suur arv, et seda ei suuda hästi ettegi kujutada. Samas on hundinuia
        seemned imepisikesed. Nii on näiteks ühes grammis üle üheteistkümne
        tuhande
        seemne.</p>
      <p>Seemned pole ainsad hundinuia levimise vahendid. Kevadel võib järvede
        ja jõgede
        kallastel leida suuri jämedaid armilisi varsi. Need on hundinuiade
        risoomid. Ka
        igast tema risoomitükist võib kasvada uus taim. Ühestainsast risoomist
        kasvab
        tavaliselt kümme kuni kakskümmend õitsvat vart. Need on tegelikult kõik
        ühe
        taime osad. Arvutage kokku, kui palju järglasi võib ühel hundinuiataimel
        olla!</p>
      <p>Hundinui on inimesele ka mitmeti kasulik. Kõigepealt on ta loomulikult
        veekogude ehteks. Kuid tema pikkadest painduvatest lehtedest võib punuda
        mitmesuguseid matte, korve ja nööre. Lehtede kiududest saaks valmistada
        isegi
        riiet kottide tegemiseks. Hundinuia mitme sentimeetri jämedused risoomid
        sisaldavad aga rikkalikult sama toitainet, mida kartulid ja
        teraviljadki: tärklist.
        Nii on hundinuia risoome mitmel pool ka toiduks kasutatud. Seemneid ehk
        "vatti" on kasutatud pehme padjatäitena.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="hundinui2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
    <p>&nbsp;</p>
  </body>
</html>
