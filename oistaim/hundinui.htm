<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>laialehine hundinui - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/laihundinui.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"><strong>Laialehine
hundinui</strong><br>
</font><font color="#005300" size="3" face="Arial"><em><strong>(Typha latifolia)</strong></em><br>
hundikurikas, hunditubin, purikas, soetõlv, laos, tainad, soomõõk, turunui</font></p>

<p><font size="2" face="Arial">Hundinuia tunneb ilmselt iga inimene. Suured
tumepruunid tõlvikud teevad hundinuiast nii erilise taime, et teda ei ole
kellegagi võimalik segamini ajada. Kaugelt vaadates paistavad tõlvikud mustad
ja sellisena neid ka harilikult ette kujutatakse, kuid tegelikult on need siiski
tumepruunid. Eestis on kaht liiki hundinuiasid: ahtalehine hundinui
on kitsamate lehtedega (kuni 1 cm laiad) ja peenema “nuiaga”. Miks on
hundinuia nimi “hundinui”? Tema nimigi on tekkinud õisikust.
Nimelt öeldakse, et see tõlvik on “hundikarva”, see tähendab
mustjaspruun. Miks ta nui on, see on kohe selge: hundinuia tõlvik on ju
nuiakujuline.</p>

<p>See mustjaspruun nui on aga ainult üks osa hundinuia õisikust. Nagu
paljudel
teistelgi taimedel, on hundinuial kahesuguseid õisi: emasõied ja isasõied.
Emasõied tekitavadki selle paksu “nuia”, mida botaanikud nimetavad tõlvikuks.
Isasõied asuvad aga emasõitest kõrgemal ja moodustavad ka nuia, kuid hoopis
peenema ja heledama. Õisiku isasosa on hoopis vähem tähelepandav ja sellest
tavaliselt juttu ei tehta. Pealegi närbub see kiiresti pärast õitsemist. Õisiku
emasosa püsib seevastu vahel kuni järgmise kevadeni.</p>
<p>Laialehisel hundinuial puutuvad õisiku isas- ja emasosa omavahel kokku,
ahtalehisel hundinuial
on
nende vahel 3-5 cm pikkune vars.</p>
<p>Ühes hundinuia õisikus on meeletul hulgal õisi. Hundinuia õitele on
iseloomulik õiekattelehtede puudumine. Selle asemel on nii emas- kui ka isasõites
karvakeste ring. Õitsemise ajal see lihtsalt kaitseb emakat ja
tolmukaid, kuid seemnete valmimisel aitab viimastel tuule käes kaugustesse
lennata. Ühes hundinuia tõlvikus võib valmida aga üle miljoni seemne. See on
nii suur arv, et seda ei suuda hästi ettegi kujutada. Samas on hundinuia
seemned imepisikesed. Nii on näiteks ühes grammis üle üheteistkümne tuhande
seemne.</p>
<p>Seemned pole ainsad hundinuia levimise vahendid. Kevadel võib järvede ja jõgede
kallastel leida suuri jämedaid armilisi varsi. Need on hundinuiade risoomid. Ka
igast tema risoomitükist võib kasvada uus taim. Ühestainsast risoomist kasvab
tavaliselt kümme kuni kakskümmend õitsvat vart. Need on tegelikult kõik ühe
taime osad. Arvutage kokku, kui palju järglasi võib ühel hundinuiataimel
olla!</p>
<p>Hundinui on inimesele ka mitmeti kasulik. Kõigepealt on ta loomulikult
veekogude ehteks. Kuid tema pikkadest painduvatest lehtedest võib punuda
mitmesuguseid matte, korve ja nööre. Lehtede kiududest saaks valmistada isegi
riiet kottide tegemiseks. Hundinuia mitme sentimeetri jämedused risoomid
sisaldavad aga rikkalikult sama toitainet, mida kartulid ja teraviljadki: tärklist.
Nii on hundinuia risoome mitmel pool ka toiduks kasutatud.</p>
</font>
<div align="center"><center>

<table border="1" cellspacing="1">
  <tr>
    <td><a href="hundinui2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>

<p>&nbsp;</p>
</body>
</html>
