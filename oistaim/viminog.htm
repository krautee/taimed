<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>verev iminõges - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/verimin.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"> <strong>Verev
iminõges</strong><br>
</font><font color="#005500" size="3" face="Arial"><em><strong>(Lamium purpureum)</strong></em><br>
punane imenõges, punane emanõges, kanepilill, kõrvik</font></p>

<font FACE="Arial" SIZE="2">
<p>Verev iminõges on paljudes kohtades sama tavaline kui <a href="valinoges.htm">valge
iminõges</a>. Ta kasvab viimasest ehk sagedamini põllul ja on seega valgest
iminõgesest olulisem umbrohi. Verevast iminõgesest on aga tunduvalt lihtsam
vabaneda, sest ta on üheaastane taim, kes vahel heades tingimustes ka talvitub.
Uue taime tekkimiseks on aga tingimata vajalik seemnete olemasolu. Nii et kui
soovime verevast iminõgesest vabaneda, siis tuleb ta lihtsalt enne seemnete
valmimist põllult üles kitkuda.</p>
<p>Selle taime nimi on tekkinud õite värvusest, mis on verev, punane. Ja ega
lehtedeski just harva punaseid toone näha pole. Punasele või purpursele värvile
viitab ka suurem osa selle taime rahvapärastest nimetustest. Nimeosa “imi-“,
või nagu ta varemalt oli, “ime-“, näitab, et ka vereva iminõgese õisi on
imetud, nagu teiste iminõgeseliikide omi. Viimane on tingitud selle
taimeperekonna õites leiduvast suurest magusast nektarilaadungist. Nii hindavad
verevat iminõgest väga kõrgelt ka mesinikud. Kolmas osa nimest, “nõges”,
tutvustab meile selle taime lehti: need meenutavad <a href="noges.htm"> nõgese</a> omi. Erinevalt nõgesest
ei kõrveta ka verev iminõges üldse.</p>
<p>Kuna verev iminõges ei ole püsik, siis ei ole tal pikka maa-alust võsu,
mille abil oleks võimalik oma kasvuala kiiresti laiendada. Nii tuleb tal läbi
ajada vaid seemnelise paljunemisega. Iminõgeste seemned valmivad mõne
millimeetri suurustes pähklikestes.</p>
<p>Inimene on püüdnud enamust oma põlluumbrohtudest ära kasutada, nii ka
verevat iminõgest. See taim ei taha aga kuigi hästi inimese tahtele alluda.
Teda on küll kasutatud mõningal määral meditsiinis, kuid praegu ei ole teda
enam ilmselt ühestki apteegist võtta. Teine asi oleks vereva iminõgese kasvatamine
koduaedades ilutaimena. Väikeste rühmadena on ta väga pika õitsemisaja ja värvunud
ülemiste lehtede tõttu üpris kaunis.</p>
<p>Selline ongi verev iminõges, tüütu põlluumbrohi, keda enamik loomi
ebameeldiva maitse ja lõhna tõttu ei söö, kuid kelle õitest saavad
mesilased valmistada rikkalikult hea kvaliteediga mett.</p>
</font>
<div align="center"><center>

<table border="1" cellspacing="1">
  <tr>
    <td><a href="viminog2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
