<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>harilik porss - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><img src="images/porss.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><strong>Harilik
          porss</strong><br>
      </font><font face="Arial" size="3" color="#005500"><em><strong>(Myrica
            gale)</strong></em><br>
        lutikarohi, murdid, soo kaerad, rabaumalad</font></p>
    <font face="Arial" size="2">
      <p>Porss on rahva hulgas tuntud vaid Lääne- ja Põhja-Eestis ning
        Alutagusel, Lõuna- ja Ida-Eestis teda ei kohta. Ta on suhteliselt
        kitsalt levinud ja tema kasvukohti ohustab ennekõike kuivendamine. Nii
        ongi harilik porss Eestis looduskaitse alla võetud (III kategooria).
        Tema kasvukohtadeks on niisked alad. Sageli võime teda kohata soostunud
        järvekallastel, harvem soostuvas metsas või niidul, kõige enam levib ta
        madal- ja siirdesoos. Päris rabas porss ei kasva. Eemalt vaadates tundub
        porss olevat pajutaoline põõsas. Tegelikult ei kuulu ta pajuga ühte
        sugukonda, isegi mitte ühte seltsi.</p>
      <p>Porss haruneb veel enam kui paju. Soos kasvaksid otsekui valmis luuad,
        vaja ainult kimpu siduda. Küll aga on nii paju kui porsa õied koondunud
        urbadesse ning isas- ja emasurvad kasvavad eri põõsastel. Väga harva
        võib kohata porsa põõsaid, millel alumised urvad on isaõitega, ülemised
        emasõitega. Porsa lehed on väga lühikese rootsuga, mis laieneb aeglaseks
        lehelabaks, lehe tipu suunas on lehe serv saagjas. Porsa lehtedel ja
        okstel võib näha head määramistunnust: kollaseid näärmetäppe. Kes veel
        kahtleb, purustagu porsa leht või oks näpu vahel ja nuusutagu. Nüüd jääb
        see liik kindlasti kauaks meelde - kollased vaigunäärmed eritavad ainult
        porsale iseloomulikku meeldivat, magusat ja väga tugevat lõhna.</p>
      <p>Vaigunäärmetest on inimesed palju kasu lõiganud. Varem tehti porsast
        õlut, eriti Saaremaal. Porsa lehtedel on joovet ja uimastust tekitav
        toime, need annavad õllele meeldiva lõhna. Sellist õlut tehakse
        tänapäeval harva, sest on selgunud, et porsaõllel on halb mõju jooja
        tervisele. Porss võib põhjustada samasuguse mürgistuse nagu sookail.
        Mürgistusnähtudeks võivad olla oksendamine, kõhulahtisus, võivad tekkida
        ka neerukahjustused, kuse- ja suguelundite talitluse häired. Siiski on
        porsa oksi ja lehti kasutatud välispidiselt nahahaiguste vastu. Porsa
        tugevalt lõhnavate okstega on peletatud riidekappidest koisid.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="porss2.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
