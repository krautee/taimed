<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik porss - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/porss.jpg" align="right" border="1" hspace="6"
vspace="6" width="200" height="270"><font color="#005500" size="4" face="Arial"><strong>Harilik
porss</strong><br>
</font><font color="#005500" size="3" face="Arial"><em><strong>(Myrica gale)</strong></em><br>
lutikarohi, murdid, soo kaerad, rabaumalad</font></p>

<font FACE="Arial" SIZE="2">
<p>Porss on rahva hulgas tuntud vaid Lääne- ja Põhja-Eestis ning Alutagusel. Ta
on suhteliselt vähe levinud ja tema kasvukohti ähvardab kuivendamine ning ülesharimine.
Nii ongi harilik porss meil Eestis võetud looduskaitse alla. Tema
kasvukohtadeks on niisked alad. Sageli võime teda kohata soostunud järvekallastel,
harvem soostuvas metsas või niidul, ka madal- ja siirdesoos. Päris
turbarabasse porss ei tungi.</p>
<p>Eemalt vaadates tundub porss olevat põõsakujuline <a href="paju.htm">paju</a>.
Tegelikult ei kuulu ta pajuga isegi mitte ühte sugukonda. Porss on palju
rohkemate harunenud okstega. Soos kasvaksid otsekui valmis luuad, mida pole vaja
kimpu siduda. Küll aga on nii paju kui porsa õied koondunud urbadesse ning
isas- ja emasurvad kasvavad eri põõsastel. Väga harva võib kohata porsa põõsaid,
millel alumised urvad on isaõitega, aga ülemised emased. Porsa lehed on väga
lühikese rootsuga, see hakkab järjest aeglaselt lehelabaks laienema, lehe ülemisel
poolel on aga serv saagjas. Porsa lehtedel ja okstel võib aga näha kindlat määramistunnust:
kollaseid näärmetäppe. Kes veel kahtleb, see purustagu porsa leht või oks näpu
vahel ja nuusutagu. Nüüd jääb see liik kindlasti kauaks meelde. Kollased
vaigunäärmed eritavadki seda iseloomulikku lõhna.</p>
<p>Vaigunäärmetest on aga palju kasu ka inimene lõiganud. Varem tehti porsast
rohkesti õlut, eriti Saaremaal. Porsa lehtedel on joovet ja uimastust tekitav
toime, ta annab õllele meeldiva lõhna. Sellist õlut tehakse tänapäeval
harva, kuna on selgunud porsaõlle halb mõju jooja tervisele. Porss võib põhjustada
samasuguse mürgistuse nagu sookail. Mürgistusnähtudeks võivad olla
oksendamine, kõhulahtisus, võivad tekkida ka neerukahjustused või kuse- ja
suguelundite talitluse häired. Siiski on porsaoksi ja -lehti kasutatud välispidiselt
ravimina nahahaiguste korral. Kuid porsaokstel on veel üks hea omadus, mida ei
tohiks unustada: värskelt peletavad need väga hästi koid riiete vahelt
minema.</p>
</font>
<div align="center"><center>

<table border="1" cellspacing="1">
  <tr>
    <td><a href="porss2.htm" target="_self"><img src="images/Info2.jpg" border="0" width="125"
    height="31"></a></td>
  </tr>
</table>
</center></div>
</body>
</html>
