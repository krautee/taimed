<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>pääsusilm - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/paasusilm.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"> <strong>Pääsusilm</strong><br>
</font><font color="#005300" size="3" face="Arial"><em><strong>(Primula farinosa)</strong></em><br>
jaanilill, jaanikann, ellerhein, neitsitina, siniõllud, õlangas</font></p>

<font FACE="Arial" SIZE="2">
<p>Pääsusilm on kaunis niiskete niitude väike lilleke. Ega siis ilmaasjata ei
ole talle hellitavalt nii ilus nimi kui “pääsusilm” või “ellerhein”
antud. Pääsusilma õied on samasugused lillakaspunased nagu meie rahvuslinnu,
suitsupääsukese silmad. Loomulikult on armsaid pääsusilma õierattaid võrreldud
ka paljude teiste loomade silmadega. Nii kuuluvad pääsusilmale veel nimed
anisilm, kukesilm, käosilm,
lambasilm
ja änilisesilm. Üks
nimi kaunim kui teine. Väga sageli on pääsusilm tuntud veel ellerheina ja
jaanilille nime all. Jaanilill on ta seepärast, et ta õitseb just jaanipäeva
paiku. Samas on laialt levinud
ka
nimi “neitsitina”, kuid selle tähendus pole
päris selge.</p>
<p>Pääsusilma iseloomustades peab rääkima, et taime tähtsam osa asub maa
sees. Seal on peidus lühike vars, mida nimetatakse botaanikute keeles
risoomiks. Risoomist kasvab aga välja rohkesti peeneid lisajuuri. Risoomid koos
juurtega on pääsusilma tagalaks, nemad elavad kauem kui teised taimeosad. Pääsusilm
õitseb suve algul ja juba juuli keskel kuivab enamik taimest ära. Selleks
ajaks on ka seemned valminud. Peale lühikest puhkust ilmuvad aga veel enne
talve tulekut risoomist välja uued rohelised lehed. Need elavad üle talve.
Kevadel kasvab lehtede vahelt välja tavaliselt üks tugev õisikuvarb, mille
tipus avanevadki kaunid õied. Kõik pääsusilma lehed asuvad maapinnal ilusa
rosetina.</p>
<p>Pääsusilm sobib hästi iluaedadesse. Seejuures on temast aretatud mitmeid
eriti ilusaid sorte. Siiski ei ole tema kasvatamine alati kuigi edukas. Nimelt
on pääsusilmal üks nõudmine: ta ei talu happelist mulda. Nii peame mõnikord
oma maad lupjama, enne kui toome sinna pääsusilmad kasvama. Arvestama peab ka
seda, et pääsusilm pole kuigi pikaealine. Nii tuleb sageli vanad taimed välja
kitkuda ja uued seemnetest asemele külvata.</font></p>
<div align="center"><center>

<table border="1" cellspacing="1">
  <tr>
    <td><a href="paasusilm2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
