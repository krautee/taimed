<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sinilatv - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font face="Arial" color="#005500"><big><b><img
src="images/sinilatv.jpg" align="right" border="1" hspace="6" vspace="6" width="200"
height="270"></b> <strong>Sinilatv</strong><br>
</big><em><strong>(Polemonium caeruleum)</strong></em><br>
hein-sinelill, mirt, reinvarred, siniladvik, sinised pirdid</font></p>

<font FACE="Arial" SIZE="2">
<p>Sinilatv pole meil tavaline taim, kuid teda kohates jääb ta kindlasti
meelde. Tal on ilusad suured pooleteise sentimeetri pikkused kellukakujulised õied.
Õiekroon on taevassinine, tupp aga valkjas. Tavaliselt on koondunud suur hulk
õisi varre tippu tihedasse koonusekujulisse õisikusse. Ilu pärast
kasvatatakse teda mitmel pool taluaedades, kust ta on seemnete abil levinud ka lähiümbruse
loodusesse. Põliselt leidub sinilatva meil mitmel pool niisketel niitudel või sooservades, rannikul paekalda alusel salu- või lodumetsades. Alati ei pea
sinilatv jääma vaid aiakaunistajaks. Te võite pika siniladvavarre ka tuppa
vaasi tuua või sõbrale kinkida. Lõikelillena püsib ta vaasis hämmastavalt
kaua.</p>
<p>Kuid mõnikord võib näha aias tervet siniladvapeenart. Sel juhul pole
tavaliselt siiski tema lõikelilleks kasvatamisega. Nimelt on siniladval veel vähemalt
üks hea omadus - ta on ravimtaim. Looduses kasvab sinilatv tihedas rohukamaras
ja tema ravimina kasutatavat osa, risoomi koos juurtega, on raske kätte saada.
Ta on lihtsalt teiste juurtega nii tihedalt põimunud, et me ei suuda tihti
eristada siniladva juuri teiste taimede omadest. Kui ka suudame, siis juurte
lahtiharutamisel läheb ikkagi palju väärtuslikke juuri kaduma. Niisiis
kasvatatakse sinilatva ravimiks peamiselt aiapeenardel. Kui siniladva jäme
risoom ja peenikesed juured on välja kaevatud, tuleb nad ettevaatlikult
mullast puhastada ja voolava veega kiiresti üle pesta. Peale nõrgumist
kuivatatakse neid 50...60 </font><font FACE="Symbol" SIZE="2">°</font><font FACE="Arial" SIZE="2">C juures. Peamiselt kasutatakse siniladvaravimit kui väga tugevat röga
lahtistavat vahendit köha korral. Kuid peale selle on tal ka näiteks <a href="palderjan.htm">palderjanist</a>
kuni kümme korda tugevam rahustav ja uinutav toime.
Siniladvajuurikaid kasutatakse ka maohaavandite raviks.</p>
<p>Peale sinise ladva on siniladval ka ilusad lehed. Need meenutavad välimuselt
veidi palderjani omi: tumerohelised paaritusulgjad
lehed kitsaste teravatipuliste lehekestega. Alumise varrelehed on siniladval
pikarootsulised, ülemised aga peaaegu rootsutud. Niisiis on sinilatv mitmeti
sarnane palderjanile. Neil mõlemal taimel on ka ühtemoodi soonilised ja õõnsad
varred. Kõige lihtsam on neil kahel mitteõitsemise ajal vahet teha lõhna järgi.
Teatavasti on ju palderjani risoomil ja juurtel tugev vänge lõhn, siniladval
sellist pole.</p>
</font><div align="center"><center>

<table border="1" cellspacing="1">
  <tr>
    <td><a href="sinilatv2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
