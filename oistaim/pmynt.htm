<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>põldmünt - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/poldmynt.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"> <strong>Põldmünt</strong><br>
</font><font color="#005500" size="3" face="Arial"><em><strong>(Mentha arvensis)</strong></em><br>
kapsahein, kirbuhain, konnamünt, naistepuna</font></p>

<font FACE="Arial" SIZE="2">
<p>Piparmündi lõhna teavad ilmselt kõik – seda kasutatakse küll närimiskummide
ja kommide ning sokolaadide, aga ka hambapastade ja veel paljude teiste toodete
maitsestamisel ning lõhnastamisel. Kui tunnete piparmündi lõhna, tunnete
ära ka kõik mündi perekonna taimed, sest neil kõigil on sarnane lõhn
olemas. Aedades kasvatatakse päris piparmünti, kellel on see lõhn eriti
tugev. Temal on olemas ka väga head raviomadused mitmete hingamisteede haiguste
vastu võitlemisel. Looduslikult meil piparmünt ei kasva. Meie looduslikud mündid
on veidi väiksema kasvuga, erinevad on ka lehed. Eestis kasvab looduslikult
kolm münti. Neist kõige tavalisemaks võibki pidada põldmünti.</p>
<p>Põldmündi määramiseks tuleb esmalt veenduda, et tema õied asuksid
ringidena ümber varre tavaliste lehtede kaenlas, mitte ei moodustaks nutti
varre tipul. See tunnus eristab teda vesimündist. Teiseks tuleb vaadata, kas
taim on hele- või <img src="images/poldmynt1.jpg" width="200" height="270" align="left" hspace="6"
vspace="6" border="1">tumeroheline, vahel isegi punakas. Kui ta pole
heleroheline, siis olemegi leidnud põldmündi. Nagu nimi ütleb, võib põldmünti
leida põldudelt. Sageli kasvab ta näiteks kartulivagude vahel. Põllul
tavaliselt meie teised mündiliigid ei kasva. Põld pole siiski tema ainus
kasvukoht. Põldmünt kasvab meelsasti kõigis parajalt viljaka mullaga kohtades,
kus on piisavalt niiskust. Nii võime teda kohata ka kraavipervedel, niisketel
niitudel, karjamaadel ja isegi metsas.</p>
<p>Põllul on põldmünt küllaltki tülikaks umbrohuks. Selle põhjuseks on
tema kiire levimine nii seemnetega kui ka vegetatiivselt. Seemnete abil
levimiseks peavad õied tolmeldatud saama. Selleks meelitab münditaim putukaid
maitsva nektariga. Nii peetakse põldmünti ka küllaltki heaks meetaimeks.
Vegetatiivse paljunemise viise on sel taimel aga isegi kaks. Tal esinevad nii
maapealsed kui ka maa-alused võsundid. Need juurduvad pehmes niiskes pinnases
ja ongi algus uuele taimele olemas.</p>
<p>Põldmünti võib kasutada teena samuti kui piparmünti. Viimase asendajana
on teda ka tarvitatud. Põldmündil on nõrgem ravitoime ning tal pole ka nii
head maitset kui piparmündil. Seevastu sobib põldmünt hästi villa värvimiseks.
Olenevalt töötlemisviisidest saab tema abil kollase või punase villa.</p>
</font>
<div align="center"><center>

<table border="1" cellspacing="1">
  <tr>
    <td><a href="pmynt2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
