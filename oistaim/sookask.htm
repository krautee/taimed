<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sookask - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font face="Arial" color="#005500"><big><b><img src="images/sookask.jpg"
align="right" border="1" hspace="6" vspace="6" width="200" height="270"></b><strong>Sookask</strong><br>
</big><em><strong>(Betula pubescens)</strong></em><br>
karune kask, sokikask, sookõiv, suukõiv</font></p>

<font FACE="Arial" SIZE="2">
<p>Tihtipeale ei osata sookaske <a href="arukask.htm">arukasest</a> eristada.
Eks nad ole ju mõlemad ühtmoodi tavalised ja nende kasutamisvõimalusedki on
ühesugused. Kuid neil vahe tegemine polegi igakord nii keeruline. Kõigepealt võib
märgata, et ühtedel kaskedel on oksad rippuvad, teistel aga rohkem taeva poole
suunatud, teine on sookask. Siis võib kaugelt tähele panna veel puu tüve:
sookasel on see peaaegu aluseni valge või siis vaid õhukese musta korbaga,
arukasel aga paksu sügavate lõhedega korbaga juba üsna noores eas ja üsna kõrgele
välja. Kui puule lähemale minna ja oksa lähemalt vaadelda, võib märgata,
et sookase noored võrsed on tihedalt rohekashallide karvadega kaetud, kuid arukasel pole üldse karvu,
on vaid vahatäpid. Sookase leht on ümaram, arukasel
peaaegu rombjas. Ning lõpuks, ega nimesidki puudele päris juhuslikult panda -
sookask kasvab niiskemas kui arukask.</p>
<p>Sookask on sageli jändrikum arukasest ja ka veidi aeglasema kasvuga, seepärast
ei saa tema puitu nii laialt kasutada kui arukase oma, kuid sobib ta kõigeks
sama hästi. Nii saab arukase puidust vineeri, suuski, kütet, tõrva, äädikat,
atsetooni ja veel hulka kasulikku ning ilusat mööblit. See-eest aga valget
tohtu, millest kauneid meeneid ja häid määrdeõlisid valmistada, on sookasel tunduvalt rohkem. Ka luuad tulevad sookase okstest paremad, sest nad on
tugevamad, jäigemad ja peavad nii pikema aja vastu. Kaselehed on toiduks
kitsedele ja vaksikute röövikutele, paljud linnud maiustavad talvel pungadega
ja kase õite ning urbadega. Urbasid on neil kahesuguseid: ühed on isasõitega,
need ilmuvad puule juba sügisel ning on suhteliselt pikad; teised on emasurvad,
need tekivad alles kevadel ja on isasurbadest lühemad. Kase vili on kahe
tiivaga pähklike.</p>
<p>Ka sookase pungad, lehed ja tõrv on levinud ravimitena ja
neid peetakse isegi veidi paremateks kui arukase omi. Pungad aitavad haigeid
krampide ja maotegevuse häirete korral, aga parandavad ka sapi, uriini ja higi
eritamist, peale selle sisaldavad pungad vitamiini C ja veel teisi kasulikke
aineid. Pungade kogumisest vaata aga arukase juurest. Teha võib neist lihtsalt
teed: teelusikatäis pungi poole klaasi kuuma vee kohta ja päeva jooksul ära
juua.</p>
</font><div align="center"><center>

<table border="1" cellspacing="1">
  <tr>
    <td><a href="sookask2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
