<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>sookask - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><font face="Arial" color="#005500"><big><b><img src="images/sookask.jpg"
              hspace="6" height="270" width="200" vspace="6" border="1" align="right"></b><strong>Sookask</strong><br>
        </big><em><strong>(Betula pubescens)</strong></em><br>
        karune kask, sokikask, sookõiv, suukõiv</font></p>
    <font face="Arial" size="2">
      <p>Tihtipeale ei osata sookaske <a href="arukask.htm">arukasest</a>
        eristada.
        Eks nad ole ju mõlemad ühtmoodi tavalised ja nende kasutamisvõimalusedki
        on
        ühesugused. Kuid neil vahe tegemine polegi igakord nii keeruline.
        Kõigepealt võib
        märgata, et ühtedel kaskedel on oksad rippuvad, teistel aga rohkem taeva
        poole
        suunatud, see teine on sookask. Siis võib kaugelt tähele panna veel puu
        tüve:
        sookasel on see peaaegu aluseni valge või siis vaid õhukese musta
        korbaga,
        arukasel aga paksu sügavate lõhedega korbaga juba üsna noores eas ja
        üsna kõrgele
        välja. Kui puule lähemale minna ja oksa lähemalt vaadelda, võib märgata,
        et sookase noored võrsed on tihedalt rohekashallide karvadega kaetud,
        kuid arukasel pole üldse karvu,
        on vaid vahatäpid. Sookase leht on ümaram, arukasel
        peaaegu rombjas. Ega ka nimesidki puudele päris juhuslikult panda -
        sookask kasvab enamasti niiskemas kui arukask. Segadust kaskede
        määramisse <font face="Arial" size="2">lisab </font>see, et nad
        annavad ka vahepealsete tunnustega hübriidi kuldkask (<em>Betula</em> x
        <em>aurata</em>).</p>
      <p>Sookask on arukasest sageli jändrikum ja veidi aeglasema kasvuga.
        Seepärast ei saa sookase puitu nii laialt kasutada kui arukase oma,
        kuigi see kõigeks niisama hästi sobib. See-eest valget tohtu, millest
        meeneid ja häid määrdeõlisid valmistada, on sookasel tunduvalt rohkem.
        Ka luuad tulevad sookase okstest paremad, sest oksad on tugevamad,
        jäigemad ja peavad kauem vastu. Kaselehed on toiduks kitsedele ja
        vaksikute röövikutele, paljud linnud maiustavad talvel pungade ja
        urbadega. Urbasid on kaskedel kahesuguseid: ühed on isasõitega, need
        ilmuvad puule sügisel ning on suhteliselt pikad; teised on emasurvad,
        need tekivad alles kevadel ja on isasurbadest lühemad. Kase vili on kahe
        kileja tiivaga pähklike.</p>
      <p>Ka sookase pungi, lehti ja tõrva on kasutatud raviotstarbel. Neid
        peetakse omadustelt isegi veidi paremateks kui arukase omi. Pungad
        aitavad krampide ja maotegevuse häirete korral, aga parandavad ka sapi,
        uriini ja higi eritamist, peale selle sisaldavad need näiteks vitamiini
        C. Pungade kogumisest loe <a href="arukask.htm">arukase</a> juurest.
        Pungadest on kõige lihtsam teha teed: teelusikatäis pungi poole klaasi
        kuuma vee kohta, mis tuleb ära juua päeva jooksul.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sookask2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
