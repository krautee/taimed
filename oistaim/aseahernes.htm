<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>aas-seahernes - liigikirjeldus</title>
  </head>
  <body alink="#006000" vlink="#006000" link="#006000" bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/aasseah.jpg"
            align="right" hspace="6" height="270" width="200" vspace="6" border="1"></font><font
          face="Arial" size="4" color="#005300">Aas-seahernes<br>
        </font><font face="Arial" size="3" color="#005300"><i>(Lathyrus
            pratensis)</i></font></b><br>
      <font face="Arial" size="3" color="#005300">kollane hiirehernes, hobuking,
        mesihernes,
        mõrsjanutt</font></p>
    <p><font face="Arial" size="2">Aas-seahernest võib näha peaaegu igal
        parajalt niiskel niidul. Ta kasvab&nbsp; läbipõimunud varte pundardena
        niitudel ja on kollaseõieline kahvaturoheline taim. Sageli aetakse ta
        teiste
        kollaseõieliste veidi sarnase välimusega niidutaimedega segamini.
        Siinkohal ei
        tohiks aga taimesõber eksida.
        Seahernest on
        teistest väga lihtne eristada: tuleb vaadata tema lehte. See on
        liitleht, mis
        koosneb vaid kahest lehekesest. See on liitleht, mis koosneb vaid kahest
        lehekesest. Liitlehe tipus pole sulglehekest, seal on köitraag -
        niisiis, paaritusulgjas liitleht, millel on ainult üks lehekeste paar ja
        lehe tipus köitraag. Segadust tekitavad abilehed, mida võib kergesti
        pidada pärislehtedeks. Aas-seaherne abilehed on peaaegu pärislehtede
        suurused, olgugi teistsuguse kujuga, nooljad. Abilehtedeks nimetatakse
        neid lehti, mis kinnituvad varrele leherootsu kinnitumiskohas.<br>
      </font></p>
    <font face="Arial" size="2">
      <p>Köitraod ei ole aas-seahernel lehe tipus asjata. Tema nõrk vars ei jõua
        ise püsti
        seista. Nii näemegi teda vaid roomamas, juhul kui pole läheduses teisi
        taimi.
        Kui aga on aas-seaherne ümber kedagi tugevamat, siis ei jäta ta
        kasutamata võimalust
        teiste abil kõrgemale kasvada. Köitraod haaravad teisest taimest
        tugevasti
        kinni ja tõstavad varred üles. Aas-seaherne varred on iseloomuliku
        tiivutu neljakandilise kujuga. Miks on oluline märkida, et varred on
        tiivutud? Nimelt sellepärast, et mitmetel teistel kodumaistel seaherne
        liikidel on need nimelt tiivulised.</p>
    </font>
    <p><font face="Arial" size="2">Aas-seaherne õis on väikese kinga kujuline.
        Viimase tõttu on tema üheks rahvapäraseks nimeks hobuking. Ka lehtede
        järgi on nimesid pandud, näiteks kana varbad. Nimelt olevat aas-seaherne
        kahe lehekesega liitleht nagu kana harali varbad. Rohkem on siiski
        tähele pandud kollaseid õisi. Sõna kollane kajastub paljudes nimedes
        ehkki tagumine osa muutub hernest ja läätsest ristikheinani.<br>
      </font></p>
    <font face="Arial" size="2">
      <p>Aas-seahernest on nimetatud ka mesiherneks. Nimi viitab ilmselt jällegi
        õite värvile. Meetaimena tal suurt tähtsust ei ole, kuigi mesilased teda
        tolmeldavad ja veidi ka nektarit saavad. Rohkem on ta tuntud
        söödataimena ja temast ei ütle ära ka taimtoidulised metsloomad.
        Maitselt on aas-seahernes veidi kibe, kuid nähtavasti see loomi ei sega.
        Eriti hästi sobib ta kariloomadele kuivatatult.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="aseahernes2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
