<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>valge ristik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/valrist.jpg" hspace="6" vspace="6" align="right"
border="1" width="270" height="200"><font color="#005500" size="4" face="Arial"> <strong>Valge
ristik</strong><br>
</font><font color="#005500" size="3" face="Arial"><em><strong>(Trifolium repens)</strong></em><br>
härjapea, maaumalad, valge härjapää, jaani rohud</font></p>

<font FACE="Arial" SIZE="2">
<p>Valge ristiku välimuse kirjeldamist ei vaja ilmselt mitte ka väikesed
lapsed. Eelkõige tuntakse teda valgete õite järgi. Tegelikult aga polegi need
õied, vaid paljudest õitest koosnevad, nutiks nimetatavad õisikud. Valge
ristiku õienutis võib olla isegi kuni kaheksakümmend õit. Ristikud on kõik
liblikõielised. See tähendab, et nende üksikud õied on samasugused, kui näiteks
herne õis. Seega on valge ristikul väikeses õies olemas nii laevuke, puri kui
ka tiivad. Õitest aga arenevad pisikesed kaunakesed, milles on tavaliselt kaks
seemet.</p>
<p>Ristiku õitest on palju kasu. Eelkõige on taim need loonud muidugi seemnete
kasvatamiseks. Selleks tuleb neid aga tolmeldada. Selle töö võtavad enda
peale mitmesugused putukad, näiteks mesilased. Korraliku taimena ei jäta
ristik neid aga ilma vastuteenest. Ristikuõied on küllaltki meerikkad ja nii
on ristik hinnatud meetaim ka mesinike poolt. Inimene võib meelõhna enamasti
vaid aimata, rohkem meenutab valge ristiku lõhn õuna lõhna. Viimasest
on tal muide kohati tekkinud ka nimi upinhain: ubin on ju õun.</p>
<p>Eelkõige on aga ristikud hea loomasööt. Kõige maitsvamad ja toitvamad osad on
just õied ja lehed. Need sisaldavad palju loomadele kasvuks vajalikke aineid, värskelt
ka vitamiine. Kuna lehed on pehmed, mahlakad ja hea maitsega, siis ei ütle
neist ära ei ükski taimtoiduline kodu- ega metsloom. Valge ristik on
kariloomadele tähtsaks toiduks eelkõige looduslikel heina- ja karjamaadel,
kuid mõnel pool kasvatatakse teda isegi põllul kultuurtaimena.</p>
<p>Kuid lõpuks ei saa mööda minna sellest, et inimene saab valgest ristikust
ka otsest kasu. Ta on ammu tuntud ravimtaimena. Ravimiks kogutakse valge ristiku
nooremaid õienutte. Need kuivatatakse tuuletõmbuses ja varjus. Korraliku
ravimi värvus ei tohi erineda värskete õite omast. Kasutada saab seda nii
teena kui hautisena. Hautist pannakse kompressina paistetanud kohtadele, et
paistetus alaneks. Teed juuakse aga mitmesuguste haiguste, eelkõige reuma ja
külmetushaiguste vastu.</p>
<p>Kas tunnete aga valge ristiku ära, kui tal pole õisi küljes? Võib igaks
juhuks meelde tuletada, et ta roomab alati. Ükski teine meie tavalistest
niitude ristikutest ei rooma. See on valgele ristikule aga elulise tähtsusega,
sest võimaldab taimel vegetatiivselt paljuneda. Rohked varreharud juurduvad sõlmekohtades
ja tekibki uus taim. Niimoodi kiiresti paljunedes võib ristik isegi laisa
talupidaja põlluumbrohuks saada.</p>
</font>
<div align="center"><center>

<table border="1" cellspacing="1">
  <tr>
    <td><a href="vristik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
