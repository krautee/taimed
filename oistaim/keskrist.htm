<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>keskmine ristik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/keskristik.jpg"
            hspace="6" height="270" width="200" vspace="6" border="1" align="right">
        </b><strong>Keskmine ristik</strong><br>
      </font><font face="Arial" size="3" color="#005300"><em><strong>(Trifolium
            medium)</strong></em><br>
        härjapea, jaanilill, punased mesikad</font></p>
    <p><font face="Arial" size="2">Keskmine ristik on üks meie
        tavalisemaid
        punaseõielisi
        ristikuid. Sageli ei osata neil vahet teha ja nimetatakse neid kõiki
        punasteks
        ristikuteks. Keskmisel ristikul on eriti iseloomulikud lehed. Need on
        esiteks
        piklikumad ja pikemad kui teistel punaseõielistel ristikutel. Nii
        paistavad nad
        vahel isegi peaaegu süstjad. Teiseks on neil ühtlane sügavroheline
        kaunis värvus.
        Tema lehtedel ei ole näha ühtegi heledamat laiku. Kui korra sellist
        ristikut näha
        ja kuulda, et tegu on keskmise ristikuga, siis jääb ta ilmselt meelde.</font></p>
    <font face="Arial" size="2">
      <p>Ilusad on ka keskmise ristiku õied. Võiks öelda, et need on säravamad
        ja
        veidi puhtamates toonides punakaslillad kui ühelgi teisel ristikul.
        Iseloomulik
        on veel nende asukoht: varre tipus ühekaupa roheliste lehekeste vahel.
        Eriti
        huvitav vaatepilt avaneb meile aga tema õit luubiga uurides. Siis võime
        taas
        veenduda, et ristik kuulub liblikõieliste hulka. See tähendab, et õies
        on
        olemas laevuke, tiivad ja puri, nii nagu hernel. Kuid keskmisel ristikul
        on kõik
        krooni osad alusel kokku kasvanud ja krooni alust polegi näha. Kroon on
        poolenisti peidus tupe vahel. Tupplehed on sügavalt lõhestunud
        teravateks
        piikideks. Nende teravike serv on aga omakorda ripsmeline ja tupe suudme
        ümber
        leiame omapärase karvaringi. Kõiges selles veendudes võib tekkida
        küsimus,
        miks peab see õis nii keeruline olema.&nbsp; Arvatavasti seepärast, et
        see on kujunenud ja arenenud koos tolmeldajatega. Tolmeldajateks on
        ristikutel eelkõige mesilased, kimalased, herilased ja teised suuremad
        ning raskemad putukad. Taimele kasu tuues ei jää tolmeldajad
        tasustamata. Keskmise ristiku kui hea meetaime õied sisaldavad rohkelt
        nektarit.</p>
      <p>Kaunite tumeroheliste
        lehtede
        ja
        erksates
        toonides
        lillakate õite tõttu ei hinnata keskmist
        ristikut ainult söödataimena, vaid ka haljastuses. Muide, söödataimena
        on
        keskmine ristik väärtuslikum just noorena, õitsemise algul. Ilustama
        sobib ta
        aga eelkõige muru kasvatamiseks vähesobivaid alasid. Põhjuseks on see,
        et
        keskmine ristik on väga leplik kehva mulla suhtes ja talub ka hästi
        kuivust.
        Selliste omaduste peapõhjuseid on kaks: mügarbakterid ja tugev risoom.
        Mügarbakterid
        elavad ristiku juurtel ja teevad taimele kättesaadavaks õhus oleva
        lämmastiku.
        Seepärast kasvavad endisel ristikupõllul kõik taimed lopsakatena. Tugev
        risoom aga suudab endas säilitada
        vett ja
        toitainetevaru
        ka
        ebasoodsate aegade üleelamiseks.
        Risoomil on veel teinegi ülesanne. Tema harudest kasvavad uued taimed.
        Viimane
        on keskmisel ristikult seemnetega levimise kõrval teine tähtis
        paljunemisviis. Nii võime kohata koguni mitmemeetrise läbimõõduga
        keskmise
        ristiku kogumeid.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="keskrist2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
