<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>keskmine ristik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/keskristik.jpg" align="right" border="1" hspace="6" vspace="6" width="200"
height="270"> </b><strong>Keskmine ristik</strong><br>
</font><font color="#005300" size="3" face="Arial"><em><strong>(Trifolium medium)</strong></em><br>
härjapea, jaanilill, punased mesikad</font></p>

<p><font size="2" face="Arial">Keskmine ristik on üks meie
tavalisemaid
punaseõielisi
ristikuid. Sageli ei osata neil vahet teha ja nimetatakse neid kõiki punasteks
ristikuteks. Keskmisel ristikul on eriti iseloomulikud lehed. Need on esiteks
piklikumad ja pikemad kui teistel punaseõielistel ristikutel. Nii paistavad nad
vahel isegi peaaegu süstjad. Teiseks on neil ühtlane sügavroheline kaunis värvus.
Tema lehtedel ei ole näha ühtegi heledamat laiku. Kui korra sellist ristikut näha
ja kuulda, et tegu on keskmise ristikuga, siis jääb ta ilmselt meelde.</p>

<p>Ilusad on ka keskmise ristiku õied. Võiks öelda, et need on säravamad ja
veidi puhtamates toonides punakaslillad kui ühelgi teisel ristikul. Iseloomulik
on veel nende asukoht: varre tipus ühekaupa roheliste lehekeste vahel. Eriti
huvitav vaatepilt avaneb meile aga tema õit luubiga uurides. Siis võime taas
veenduda, et ristik kuulub liblikõieliste hulka. See tähendab, et õies on
olemas laevuke, tiivad ja puri, nii nagu hernel. Kuid keskmisel ristikul on kõik
krooni osad alusel kokku kasvanud ja krooni alust polegi näha. Kroon on
poolenisti peidus tupe vahel. Kuid tupplehed on sügavalt lõhestunud teravateks
piikideks. Nende teravike serv on aga omakorda ripsmeline ja tupe suudme ümber
leiame omapärase karvaringi. Kõiges selles veendudes võib tekkida küsimus,
miks peab see õis nii keeruline olema. Kuigi paljudki looduse küsimused on
veel lahendamata, on liblikõieliste krooni keeruline ehitus seletatav. See on
arenenud
koos tolmeldajatega. Tolmeldajateks on ristikute puhul eelkõige
mesilased, kimalased, herilased ja teised suuremad
ning
raskemad
putukad. Taimele kasu tuues
ei jää nad ka ise tasustamata. Keskmine ristik kui hea meetaim annab oma
abilistele rikkalikult magusat nektarit.</p>
<p>Kaunite tumeroheliste
lehtede
ja
erksates
toonides
lillakate õite tõttu ei hinnata keskmist
ristikut ainult söödataimena, vaid ka haljastuses. Muide, söödataimena on
keskmine ristik väärtuslikum just noorena, õitsemise algul. Ilustama sobib ta
aga eelkõige muru kasvatamiseks vähesobivaid alasid. Põhjuseks on see, et
keskmine ristik on väga leplik kehva mulla suhtes ja talub ka hästi kuivust.
Selliste omaduste peapõhjuseid on kaks: mügarbakterid ja tugev risoom. Mügarbakterid
elavad ristiku juurtel ja teevad taimele kättesaadavaks õhus oleva lämmastiku.
Seepärast kasvavad endisel ristikupõllul kõik taimed lopsakatena. Tugev
risoom aga suudab endas säilitada
vett ja
toitainetevaru
ka
ebasoodsate aegade üleelamiseks.
Risoomil on veel teinegi ülesanne. Tema harudest kasvavad uued taimed. Viimane
on keskmisel ristikult seemnetega levimise kõrval teine tähtis
paljunemisviis. Nii võime kohata koguni mitmemeetrise läbimõõduga keskmise
ristiku kogumeid.</p>
</font>
<div align="center"><center>

<table border="1" cellspacing="1">
  <tr>
    <td><a href="keskrist2.htm"><img src="images/Info1.jpg" border="0" width="125" height="31"></a></td>
  </tr>
</table>
</center></div>
</body>
</html>
