<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>valge karikakar - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/valkarik.jpg"
              align="right" hspace="6" height="200" width="270" vspace="6" border="1"></b><strong>Valge
            karikakar</strong><br>
        </big><em><strong>(Anthemis arvensis)</strong></em><br>
        kanaperse, kanapasalill, valged ärtsmed, vareslill</font></p>
    <font face="Arial" size="2">
      <p>Valget karikakart tunneb ilmselt igaüks, vähemalt enda arvates. Sageli
        aga
        selgub, et muidu hea taimetundja nimetab valgeks karikakraks hoopis vale
        taime.
        Millest siis selline eksitus? Üpris tavaliselt aetakse segi valge
        karikakar ja <a href="harjasilm.htm">härjasilm</a>,
        õigemini peetakse härjasilma valgeks karikakraks.</p>
      <p>Samas on need kaks liiki küllalt erineva välimusega. Õied on neil
        tõepoolest üpris sarnased, kuid muu üldsegi mitte. Piisab lehtede
        vaatamisest. Härjasilma lehed on peaaegu terved, vaid serval veidi
        saagjad, tavaliselt umbes poole sentimeetri laiused, vahel laiemad.
        Valge karikakra lehed on sügavalt lõhestunud niitjateks, vaid
        millimeetrilaiusteks hõlmadeks. Nii meenutavad karikakra lehed rohkem <a
          href="rrohi.htm">raudrohu</a> või köömne kui härjasilma lehti. Teiseks
        kasvab härjasilm tavaliselt üksikute taimedena, karikakar aga paljudest
        vartest koosneva vaibana. Kolmandaks on härjasilm tumeroheliste lehtede
        ja varrega, karikakar on pigem kollakasrohelise ilmega. Nii et selgeid
        erinevusi on küll ja küll! Lõpetuseks märkate kindlasti, et ega
        korvõisikudki täpselt ühesugused ole. Valge karikakra ühel taimel on
        korvõiskuid rohkem ja need on reeglina väiksemad. Nii on karikakra
        õisikute läbimõõt kuni kolm sentimeetrit, härjasilma õisikutel aga
        harilikult üle kolme. Ja lõpetuseks tasub igaks juhuks üle vaadata ka
        valge karikakra ja kesalille eristamise tunnused kesalille lehed on
        niitjad, kuid kasvult karikakarast üle.</p>
      <p>Kui te nüüd valge karikakra eristamise selgeks saite ja teda loodusesse
        otsima lähete, avastate varsti, et valge karikakar on üpris haruldane.
        Tõepoolest, teda leidub Lääne- ja Põhja-Eestis, kus on talle sobivaid
        lubjarikkaid kasvukohti. Lõuna-Eestis kohtab teda harva. Veel enam, ka
        Lääne- ja Põhja-Eestis on ta jäänud harvaks. Põhjus on arvatavasti
        selles, et põllupidajad kasutavad umbrohutõrjevahendeid, mis paljud
        kunagi leialt levinud põlluumbrohud kahetsusväärselt haruldaseks on
        muutnud. </p>
      <p>Arvatavasti on ka paljud laulud, mis valge karikakra õitest loodud,
        tehtud tegelikult härjasilmale mõeldes. Valgest karikakrast pole inimene
        ka nii palju kasulikku leidnud kui härjasilmast, karikakral pole teada
        erilisi raviomadusi. Valge karikakra õisikuraod on tavaliselt liiga
        lühikesed, et õisi vaasi korjata. Niisiis on ta ennemini üks ilus ja
        kahaneva levikuga põldude ja rohumaade umbrohi, kelle õisikutest saab
        paremal juhul pärja punuda.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vkarikakar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
