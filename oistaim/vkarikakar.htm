<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>valge karikakar - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font face="Arial" color="#005500"><big><b><img
src="images/valkarik.jpg" align="right" border="1" hspace="6" vspace="6" width="270"
height="200"></b><strong>Valge karikakar</strong><br>
</big><em><strong>(Anthemis arvensis)</strong></em><br>
kanaperse, kanapasalill, valged ärtsmed, vareslill</font></p>

<font FACE="Arial" SIZE="2">
<p>Valget karikakart tunneb ilmselt igaüks, vähemalt enda arvates. Sageli aga
selgub, et muidu hea taimetundja nimetab valgeks karikakraks hoopis vale taime.
Millest siis selline eksitus? Üpris tavaliselt aetakse segi valge karikakar ja <a href="harjasilm.htm">härjasilm</a>,
õigemini peetakse härjasilma valgeks karikakraks. Samas on need kaks taime küllaltki
erineva välimusega. Õied on neil tõepoolest üpris sarnased, kuid muu üldsegi
mitte. Piisab vaid nende lehtede vaatamisest. Härjasilma lehed on peaaegu
terved, vaid serval veidi saagjad, tavaliselt umbes poole sentimeetri laiused,
vahel laiemadki. Kuid karikakra omad on sügavalt lõhestunud niitjateks, vaid
millimeetrilaiusteks hõlmadeks. Enamik karikakra lehti ei ole mitte lihtsalt lõhestunud,
vaid nende hõlmad on veel omakorda lõhestunud. Nii meenutavad karikakra lehed
rohkem <a href="rrohi.htm"> raudrohu</a> või köömne lehti kui härjasilma omi. Teiseks kasvab härjasilm
tavaliselt üksikute taimedena, karikakar aga paljudest vartest koosneva põõsana.
Kolmandaks on härjasilm tumeroheliste lehtede ja varrega, karikakar aga
kollakasrohelistega. Nii et on selgeid erinevusi küll ja küll. Lõpetuseks märkate
ka kindlasti, et ega need korvõisikudki täpselt ühesugused ole. Kuna
karikakral on korvõiskuid palju rohkem, siis on nad tal ka väiksemad. Nii on
karikakra õisikute läbimõõt kuni kolm sentimeetrit, härjasilma õisikutel
aga harilikult üle kolme.</p>
<p>Kui te nüüd saite härjasilma ja karikakra eristamise selgeks, siis leiate
ilmselt varsti, et karikakar on üpris haruldane lill. Tõepoolest, teda leidub
rohkem vaid Lääne- ja Põhja-Eestis, kus on rohkesti talle meeldivaid
lubjarikkaid kasvukohti. Lõuna-Eestis kohtab teda aga küllaltki harva. Nii on
ka paljud laulud, mis on karikakra õiest loodud, tehtud tegelikult härjasilmale
mõeldes. Karikakrast pole inimene ka nii palju kasulikku leidnud kui härjasilmast.
Karikakarde õisikuraod on küll pikad, kuid tavaliselt siiski liiga lühikesed,
et neid vaasi korjata. Samuti ei ole nad ju palju väiksemad kui suured härjasilmaõied.
Karikakral pole ka leitud raviomadusi. Niisiis on ta lihtsalt üks ilus põldude
ja rohumaade umbrohi, kelle õisikutest saab paremal juhul ilusa pärja punuda.</p>
</font><div align="center"><center>

<table border="1" cellspacing="1">
  <tr>
    <td><a href="vkarikakar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
