<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>randaster - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/randaster.jpg"
              hspace="6" height="200" width="270" vspace="6" border="1" align="right"></b><strong>Randaster</strong><br>
        </big><em><strong>(Aster tripolium)</strong></em><br>
        lesesõlg</font></p>
    <font face="Arial" size="2">
      <p>Kõik tunnevad aedades kasvavaid aialilli astreid. Neid võib leida nii
        suurte kui väikeste õitega. Nagu korvõielistel ikka, räägitakse astrite
        õitele mõeldes õigupoolest korvõisikust. Astritel koosneb see õisiku
        serva koondunud keelõitest ja putkõitest nende keskel (kultuursortide
        putkõied on sordiaretuse käigus sageli asendunud keelõiega). Astrite
        keelõites on vaid emakas, tolmukad on taandarenenud ja kaotanud
        tolmuterade tootmise võime. Putkõites on nii toimivad tolmukad kui
        emakad: selliste õite kohta öeldakse, et need on mõlemasugulised.</p>
      <p>Madalakasvuliste ja suureõieliste - õigupoolest siis ikka
        suureõisikuliste - astrite kõrval võib aiaservades sageli kohata ka kuni
        rinnakõrguseid, kümnete väikeste lillakate õisikutega astreid. Sellised
        mitmeaastased ja tugevad taimed metsistuvad kergesti ja kasvavad ka
        aedniku abita, levides iseseisvalt tee- ja metsaservadesse. Just neile
        pisut sarnane astriliik kasvab meil ka looduses ja on pärismaine, see
        tähendab, on Eesti taimekooslustesse levinud inimese abita. Paljudele
        Ida- või Lõuna-Eesti inimestele võib tulla üllatusena: mis aster see
        nüüd looduses kasvab, aster ju aialill! Eestis kasvab looduslikult
        randaster, keda leidub vaid rannikul. Sisemaa inimesed ei saagi teda
        kodu juures näha. Sagedamini kasvab randaster Eesti lääneosas, nii
        mandril kui saartel.</p>
      <p>Randaster oleks võib-olla ilus ka aeda kasvama tooduna, kuid see plaan
        läheb
        enamasti luhta. Ebaõnnestumise põhjuseks on selle taime üks eriline
        nõudmine:
        ta kasvab ainult soolasest veest läbiimbunud pinnasel. Mererannikul võib
        teda
        vahel isegi päris vees kasvamas näha.</p>
      <p>Randaster oleks võib-olla ilus ka aeda kasvama tooduna, kuid see plaan
        läheb enamasti luhta. Ebaõnnestumise põhjuseks on selle taime eriline
        nõudmine: ta kasvab ainult soolasest veest läbiimbunud pinnal. Rannikul
        võib teda vahel isegi päris vees kasvamas näha. Kui aias kasvavate
        astrite õisikud on sageli rohkem kui kümnesentimeetrise läbimõõduga,
        siis randastril vaid paar-kolm sentmeetrit. Randastri õisikute serval on
        vaid üks ring helelillasid keelõisi. Korvõisiku keskel olevad putkõied
        on randastril alati kollased. Võrreldes aias kasvavate astritega on
        teistsugused ka randastri lehed. Kui olete rannaniidul jalutamas käinud,
        olete võib-olla märganud, et seal on enamik taimi paksude, lihakate
        lehtedega. Näiteks rand-teeleht, rannikas, rand-õisluht - kõik nimetatud
        kasvavad sageli koos randastriga. Kujult on ka randastri lehed kitsamad
        ja paksemad kui aedades kasvavatel astritel. Randaster levib valgete
        lendkarvadega varustatud seemnistega.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="randaster2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
