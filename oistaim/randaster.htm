<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>randaster - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/randaster.jpg" align="right" border="1" hspace="6" vspace="6" width="270"
height="200"></b><strong>Randaster</strong><br>
</big><em><strong>(Aster tripolium)</strong></em><br>
lesesõlg</font></p>

<font FACE="Arial" SIZE="2">
<p>Kõik tunnevad hästi aedades kasvatatavaid kauneid astritaimi. Neid võib
leida nii suurte nõeljate õitega kui ka väikeste jässkate õiekestega. Nagu
korvõielistel ikka, räägitakse astrite õitele mõeldes nende korvõisikust.
Astritel koosneb see õisikuserva koondunud keelõitest ja nende keskel
olevatest putkõitest. Astrite keelõites on vaid emakas, tolmukad on
taandarenenud ja kaotanud oma ülesande täitmise võime. Putkõites on olemas
aga nii täiesti normaalsed tolmukad kui ka emakad: selle kohta öeldakse, et
need on mõlemasugulised. Küllaltki madalakasvuliste ja suureõieliste astrite
kõrval võib aiaservades kohata mõnikord ka rinnakõrguseid, sadade väikeste
lillakate õitega astreid. Just neile sarnane astriliik kasvab ka meil looduses.
Paljudele Ida- või Lõuna-Eesti inimestele võib tunduda üllatusena: mis aster
see nüüd looduses kasvab, aster ju aialill! Kuid meil kasvab randaster, keda
leidub vaid mererannikul ja mandri siseosade inimesed ei saagi teda oma kodu
juures näha. Sagedamini kasvab randaster Eesti lääneosas, nii mandril kui
saartel.</p>
<p>Randaster oleks võib-olla ilus ka aeda kasvama tooduna, kuid see plaan läheb
enamasti luhta. Ebaõnnestumise põhjuseks on selle taime üks eriline nõudmine:
ta kasvab ainult soolasest veest läbiimbunud pinnasel. Mererannikul võib teda
vahel isegi päris vees kasvamas näha.</p>
<p>Kui aias kasvavate astrite õied on sageli rohkem kui kümnesentimeetrise läbimõõduga,
siis randastril vaid paar-kolm sentmeetrit. Need ei ole ka niivõrd tihedad,
serval on vaid üks ring helelillasid keelõisi. Korvõisiku keskel olevad putkõied
on randastril alati kollased. Võrreldes meie aiaastritega on randastril lehedki
hoopis teistsugused. Kui olete rannaniidul jalutamas käinud, siis olete võib-olla
märganud, et seal on enamik taimi küllaltki paksude lehtedega: näiteks
rand-teeleht, rannikas, rand-õisluht. Need on randastri sagedased kaaslased.
Kujult on randastri lehed palju kitsamad ja paksemad kui aedades kasvavatel
astritel. Paljuneb randaster valgete lendkarvadega varustatud seemnistega.</p>
</font><div align="center"><center>

<table border="1" cellspacing="1">
  <tr>
    <td><a href="randaster2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
