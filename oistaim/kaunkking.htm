<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kaunis kuldking - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005500"><img src="images/kaunking.jpg"
            hspace="6" height="271" width="201" vspace="6" border="1" align="right"></font></b><font
        face="Arial,Arial" size="4" color="#005B00"><strong>Kaunis
          kuldking</strong><br>
      </font><font face="Arial,Arial" size="3" color="#005B00"><em><strong>(Cypripedium
            calceolus)</strong></em><br>
        kukulinnupätad, käoking, käopätt, neitsiking</font></p>
    <p><font face="Arial" size="2">Kaunis kuldking on ilmselt Eesti ainuke
        käpaline, kelle enamik inimesi ära tunneb. Võib ehk ütelda, et ta on
        meie kõige ilusam käpaline. Kauni kuldkinga õied on kuni kuue
        sentimeetri suurused ja ainulaadse kujuga. Õiel on suur mitme
        sentimeetri pikkune sidrunkollane kingakujuline huul. Kuid “kingal” on
        ka pikad tumedad punakaspruunid “paelad”, välimised õiekattelehed.
        Kuldkinga juures torkavad silma veel suured
        kollakasrohelised lehed, millel on sügavasti sissevajutatud kaarjad
        rood.</font></p>
    <font face="Arial" size="2">
      <p>Erinevates murretes on kinga nimeks kas pätt, kott või pastel. Enamik
        kuldkinga nimesid kajastavadki just õie välimust ning neis sisaldub sõna
        “king” erinevates varjundites. Nimi “kuldking” pärineb rohkem
        kirjandusest. Rahva seas on see kaunis taim rohkem tuntud “käokingana”.
        Seda ehk seepärast, et kuldking kasvab varjukates metsades, kus kukuvad
        ka käod.
        Nimi “käoking” on aga juba antud ühele teisele taimele. Nii jäigi meie
        kõige
        suurema õiega orhideele nimeks kuldking. Ja ilmselt on kaunis kuldking
        temasugusele iludusele ka igati vääriline nimi.
        Ladina
        keeleski tähendab tema
        nimi “jumalanna Aphrodite kingakest”.</p>
      <p>Sellel “kingal” on aga ka oma tähtis ülesanne. Nimelt osaleb ta
        tolmeldamisel. Erksavärvilise õie või nõrga lõhna peale lendavad
        kuldkinga
        juurde paljud putukad. Nad loodavad leida mesimagusat nektarit. Nii
        laskuvad nad
        kaunile “kingakesele” või suurele õietolmuta tolmukale. “Kinga”
        sisemusest tuleb aga meelitav lõhn. Järsku ongi putukas lupsti “kinga”
        sisemuses. Kuid oh pettust, kuldkinga õies polegi nektarit! Õie sisemine
        külg
        on selle asemel hoopis limaga kaetud. Nii osutub mõnel putukal õiest
        väljapääsemine
        hoopis üle jõu käivaks. Nõrgad võivad isegi hukkuda, kuid tugevamad
        ronivad
        ülespoole mööda õies olevaid punaste täppide ridasid. Need ei vii aga
        igatsetud nektari vaid lihtsalt väljapääsu juurde. Väljapääsuava ees on
        tolmukad, mille vastu puutudes saab putukas õietolmuseks. Enne
        väljapääsu
        juurde jõudmist nügib putukas tahes või tahtmata ka õie emakat, kuhu
        jäävad
        tolmuterad eelmistest külastatud õitest. Nii saavad kuldkinga õied
        tolmeldatud ilma kaotamata energiat nektari tootmisele, putukad jäävad
        aga pika ninaga.</p>
      <p>Viljunud kuldkinga kupardes valmib meeletul hulgal imepisikesi
        tolmpeeneid seemneid. Need on igasuguse toitekoeta ja peavad idanemiseks
        tingimata leidma seenest abilise. Sobivat liiki seene leidnud, kulub
        veel vähemalt viisteist aastat enne, kui uus kuldkinga taim esimest
        korda õitsema läheb. Selline keeruline paljunemine ongi põhjuseks, miks
        aedades kuldkinga vähe kasvatatakse ja miks ta ka looduses enamasti
        väikeste rühmadena kasvab.</p>
      <p>Nagu paljudel käpalistel nii on ka kaunil kuldkingal maa sees risoom.
        See on taimele abiks levimisel. Uued maapealsed võsud võivad kasvada
        risoomi harudest. Kuldkinga risoomi on ka rahvameditsiinis kasutatud,
        ehkki see on veidi mürgine. Tänapäeval kuldkingi noppida ei tohi,
        rääkimata risoomide kogumisest - nii nagu kõik käpalised on ka kaunis
        kuldking looduskaitse all (II kategooria).<br>
      </p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kaunkking2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
