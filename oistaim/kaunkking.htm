<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kaunis kuldking - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005500" size="4" face="Arial"><img
src="images/kaunking.jpg" align="right" border="1" hspace="6" vspace="6" width="201"
height="271"></font></b><font color="#005B00" size="4" face="Arial,Arial"><strong>Kaunis
kuldking</strong><br>
</font><font color="#005B00" size="3" face="Arial,Arial"><em><strong>(Cypripedium
calceolus)</strong></em><br>
kukulinnupätad, käoking, käopätt, neitsiking</font></p>

<p><font FACE="Arial" SIZE="2">Kaunis kuldking on ilmselt ainuke meie käpaline,
kelle enamik inimesi tunneb
eksimatult
ära. Võib ka julgelt ütelda, et ta on meie
kõige ilusam käpaline. On ju kauni kuldkinga õied kuni kuue sentimeetri
suurused ja ainulaadse kujuga. Tema õiel on suur mitme sentimeetri pikkune
sidrunkollane kingakujuline huul. Kuid kingal on olemas ka pikad tumedad
punakaspruunid “paelad”. Kuldkinga juures torkavad silma veel suured
kollakasrohelised lehed, millel on sügavasti sissevajutatud kaarjad rood.</p>

<p>Erinevates murretes on kinga nimeks kas pätt, kott või pastel. Enamik
kuldkinga nimesid kajastavadki just õie välimust ning neis sisaldub sõna
“king” erinevates varjundites. Nimi “kuldking” pärineb rohkem
kirjandusest. Rahva seas on see kaunis taim rohkem tuntud “käokingana”.
Seda ehk seepärast, et kuldking kasvab varjukates metsades, kus kukuvad ka käod.
Nimi “käoking” on aga juba antud ühele teisele taimele. Nii jäigi meie kõige
suurema õiega orhideele nimeks kuldking. Ja ilmselt on kaunis kuldking
temasugusele iludusele ka igati vääriline nimi.
Ladina
keeleski tähendab tema
nimi “jumalanna Aphrodite kingakest”.</p>
<p>Sellel “kingal” on aga ka oma tähtis ülesanne. Nimelt osaleb ta
tolmeldamisel. Erksavärvilise õie või nõrga lõhna peale lendavad kuldkinga
juurde paljud putukad. Nad loodavad leida mesimagusat nektarit. Nii laskuvad nad
kaunile “kingakesele” või suurele õietolmuta tolmukale. “Kinga”
sisemusest tuleb aga meelitav lõhn. Järsku ongi putukas lupsti “kinga”
sisemuses. Kuid oh pettust, kuldkinga õies polegi nektarit! Õie sisemine külg
on selle asemel hoopis limaga kaetud. Nii osutub mõnel putukal õiest väljapääsemine
hoopis üle jõu käivaks. Nõrgad võivad isegi hukkuda, kuid tugevamad ronivad
ülespoole mööda õies olevaid punaste täppide ridasid. Need ei vii aga
igatsetud nektari vaid lihtsalt väljapääsu juurde. Väljapääsuava ees on
tolmukad, mille vastu puutudes saab putukas õietolmuseks. Enne väljapääsu
juurde jõudmist nügib putukas tahes või tahtmata ka õie emakat, kuhu jäävad
tolmuterad eelmistest külastatud õitest. Nii saavad kuldkinga õied
tolmeldatud. Putukas ei ole aga veel eluga pääsenud. Õiest välja jõudes võib
teda oodata näljane krabiämblik.</p>
<p>Kuldking on oma ülesandega hästi hakkama saanud: tema kupardes valmib
meeletul hulgal imepisikesi seemneid. Kuid kas te ka teate, kui raske on nende
seemnete elu? Et idaneda, peavad need leidma endale seenest abilise. Ja et õitsema
hakata, selleks kulub veel vähemalt viisteist aastat. Selline keeruline
paljunemine ongi põhjuseks, miks meil iluaedades kuldkinga vähe kasvatatakse
ja miks ta ka looduses kõikjal vaid väikeste rühmadena kasvab.</p>
<p>Nagu kõikidel käpalistel, nii on ka kaunil kuldkingal maa sees üks
võsu
osa – risoom. See on taimele väikeseks abivahendiks. Nimelt uued
maapealsed
varred
võivad
kasvada ka risoomi harudest. Kuldkinga risoomi on muide isegi rahvameditsiinis
kasutatud, ehkki ta on ka veidi mürgine.</p>
<p>Siiski
peab
teadma,
et
kuldking on looduskaitse all,
mistõttu ei tohi teda noppida, rääkimata
risoomide kogumisest.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kaunkking2.htm"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
