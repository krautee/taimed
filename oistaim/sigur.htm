<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sigur - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/sigur.jpg" hspace="6" vspace="6" align="right"
border="1" width="270" height="200"><font color="#005500" size="4" face="Arial"> <strong>Sigur</strong><br>
</font><font color="#005500" size="3" face="Arial"><em><strong>(Cichorium intybus)</strong></em><br>
tsigur, seekoor, sigguri-juured</font></p>

<font FACE="Arial" SIZE="2">
<p>Sigur pole meie põline looduslik taim. Seda tõestab näiteks kasvõi see,
et me ei leia teda looduslikust taimekooslusest. Alati kasvab ta kuskil
lagedamal jäätmaal, jalg-, auto- või raudtee serval, majade ümbruses. Ta on
nagu üks teiste taimedega sobimatu asukas. Kuid siiski ta püsib meie looduses.
Sageli võib teda leida koos nurmikate või teiste kõrrelistega, aga ka suure
teelehega. Kust see taim siis meie loodusesse ära eksis, leidmata siin õiget
kohta?</p>
<p>Selle seletamiseks peame teadma mõnda siguri kasutamisest. Nimelt on tal maa
all peidus pikk ja jäme lihakas juur. Loomulikult on inimesed õppinud sellist
andi kasutama. Kuid seda kasutati sellisel huvitaval eesmärgil, kui kohvi
aseaine saamine. Kui siguri juured ära kuivatada ja siis peeneks jahvatada, saame pruuni “kohvipulbri”. Sellest valmistatud jook on tumepruun, mõru
ja üpris kibe “sigurikohv”. Kindlasti teate, et väga paljudele inimestele
kohv meeldib. Samas aga on olnud aegu, kus kohvi pole olnud alati kättesaadav.
Teatavasti kasvab kohvipõõsas vaid maailma troopilistes piirkondades. Nii ongi
paljudes maailma paikades kasutatud sigurikohvi. See on küll kehvem ja kibedam,
kuid siiski “kohv”. Ja loomulikult, siguri taimel pole mingeid erilisi
sooja- ja niiskusenõudmisi, nagu need on kohvipõõsal. Nii on sigurit hakatud
kasvatama kultuurtaimena ja ta on levinud kõikidesse maailmajagudesse peale
Antarktika. Siguri kasvatamisega on tegeldud ka Eesti taludes ja sealt see
taim meie loodusesse jõudis.</p>
<p>Kuidas sigurit ära tunda? Tal on helesinised õisikud, nagu rukkilillel.
Kuid tema õisikud koosnevad teistsugustest õitest. Nendes on ainult keelõied,
putkõisi neis pole. Ka on nende asetus varrel veidi teistsugune. Nimelt
rukkilille õied asuvad varre ja selle harude tippudes. Siguri õied asuvad aga
varrel olevate lehtede kaenlas lühikestel raagudel. Nii nagu rukkilille õied, on ka siguri õied heaks meeallikaks mesilastele. Noortest sigurilehtedest
saab aga suurepärase salati. Tänapäeval on siguri kasvatamine kultuurtaimena
peaaegu kadunud, kuna palju maitsvamat kohvipõõsa kohvi on piisavalt. Nii on
sigur jäänud rohkem iluaedade kasvandikuks.</p>
</font>
<div align="center"><center>

<table border="1" cellspacing="1">
  <tr>
    <td><a href="sigur2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
