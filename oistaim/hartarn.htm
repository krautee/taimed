<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik tarn - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/htarn.jpg" width="200" height="270" align="right"
border="1" hspace="6" vspace="6"><strong><font face="Arial" size="4" color="#005500">Harilik
tarn</font></strong><br>
<em><strong><font face="Arial" size="3" color="#005500">(Carex nigra)</font></strong></em><br>
<font face="Arial" size="3" color="#005500">maarja-kastehein, must marjaga rohi, päris
mustpea, raudrohi</font></p>

<p ALIGN="left"><font FACE="Arial" SIZE="2">Tarnad on tuntud kui taimed, kelle
leheserv võib teravalt kätte lõigata. Kuid erinevatel tarnadel pole mitte
alati kerge vahet teha – Eestis kasvab neid 69 liiki. Siiski võib tarnu
jaotada näiteks elupaikade järgi rühmadesse. Nii on ühed tarnad küllaltki
kuivade metsade ja niitude asukad. Nemad on tavaliselt väikesekasvulised ja küllaltki
pehmete lehtedega. Teised on suured meetripikkused tugevate lehtede ja jäikade
vartega. Need kasvavad harilikult suurte mätastena kas päris soodes või siis
soostuvatel niitudel ja metsades. Kolmandad on igati keskmise välimusega
tarnad. Kasvukoha järgi on nad aga niiskust armastavad. Viimaste hulka kuulub
ka harilik tarn.</p>

<p>Nagu hariliku tarna nimest oletada võib, on ta &quot;harilik&quot;. Ta
kasvab väga sageli meie niisketel niitudel, hõredates soo- ja lodumetsades
ning ka kuivemates soodes. Suuri mättaid harilik tarn tavaliselt ei moodusta,
sagedamini kasvab ta hõreda muruvaibana. Tavaliselt on harilik tarn küllaltki
märkamatu. Rohkem torkab ta aga silma siis, kui ilmuvad tumedad õisikud.</p>
<p>Harilikul tarnal on kahesuguseid õisikuid. Ühed neist on emas- ja teised
isasõisikud. See tähendab, et ühtedes on vaid emasõied ja teistes isasõied.
Seemned valmivad loomulikult vaid emasõites. Mõnedel tarnaliikidel ei ole aga
emas- ja isasõisikud märgatavalt erinevad. See, kas on või mitte, on tähtis
määramistunnus.</p>
<p>Hariliku tarna varre tipul on tavaliselt üks peenike hallikaspruun isasõisik.
Sellest veidi allpool leiame kaks kuni neli püstist tunduvalt jämedamat
tumepruuni emasõisikut. Hariliku tarna emaspähikud on eemalt vaadates sageli
peaaegu mustad, mis on ka tema määramisel üheks tunnuseks. Ka hariliku tarna
ladinakeelne liiginimi &quot;<i>nigra</i>&quot; tähendab musta.</p>
<p>Tarnade määramisel on sageli vaja uurida veel lehetuppede värvust.
Tavalisemateks värvusteks on kollakas või õlgjas, punakas ja pruun. Hariliku
tarna lehetuppede värvus võib olla helepruunist tumepruunini. Lehetuppedest väljuvad
tal kitsad, kuid lamedad hallikasrohelised lehed.</p>
</font><div align="center"><center>

<table border="1" cellspacing="1">
  <tr>
    <td><a href="hartarn2.htm"><img src="images/Info1.jpg" border="0" width="125" height="31"></a></td>
  </tr>
</table>
</center></div>
</body>
</html>
