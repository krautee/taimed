<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>lehitu pisikäpp - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/lehkapp.jpg"
            hspace="6" height="270" width="200" vspace="6" border="1" align="right"></b><strong>Lehitu
          pisikäpp</strong><br>
      </font><font face="Arial" size="3" color="#005500"><em><strong>(Epipogium
            aphyllum)</strong></em><br>
        leheta habekäpp, punase kannusega käpp</font></p>
    <font face="Arial" size="2">
      <p>Lehitu pisikäpp on meie looduslikest orhideedest üks haruldasemaid. Nii
        on
        ta võetud kõige rangema, I kategooria, kaitse alla. Kohata võib teda
        eelkõige Ida-Eestis
        Alutaguse varjukates tihedates ja niisketes kuusikutes, kus kasvab ka
        haaba ja
        leppa. Kuid teadaolevates kasvukohtadeski ei leia botaanikud teda
        igakord üles.
        Nii võib mõni lehitu pisikäpa kasvukoht
        teadmatuse tõttu hävida. Lehitu pisikäpp
        võib ennast
        aastaid
        maapeal mitte näidata,
        siis aga ilmub välja endisest
        kasvukohast mitu meetrit eemal. Selline salapärasus ja ka sünge
        märjavõitu
        kasvukoht teevad pisikäpast müstilise taime. Kõige paremini on see
        kajastunud
        tema inglisekeelses nimes <i>ghost orchid</i>. Tõlkes tähendab see
        kummitusorhideed.</p>
      <p>Kirjeldame teda pisut. Lehitul pisikäpal pole lehti ega klorofülli.
        Seega erineb ta enamikest maailma taimedest juba rohelise värvi
        puudumise tõttu. Klorofüllita taim ei saa päikesevalguse energiat püüda
        ja seega ei ole lehitu pisikäpp võimeline suhkruid tootma. Nii sarnaneb
        ta rohkem seenele või liikumatule loomale kui taimele. Aga see selleks -
        lehitu pisikäpp on ikkagi taim mis taim ja kuulub taimeriiki!<font face="Arial"
          size="2"></font></p>
      <p>Toitumiseks vajab lehitu pisikäpp abilisi ja abilisteks on seened,
        kelle maa-alune niidistik kasvab kokku lehitu pisikäpa risoomiga.
        Seenteta ei idane ka pisikäpa seemned. Suguliselt paljuneb pisikäpp
        harva, sest tema seemned jäävad enamasti tolmeldajate vähesuse tõttu
        valmimata. Lehitu pisikäpa maa-alune vars ehk risoom on huvitava kujuga.
        See on rohkesti harunev, kuid kõik harud on väga lühikesed. Niisugusena
        meenutab see väikest koralli. Juuri lehitul pisikäpal polegi. Taime
        õitsev vars kasvab ainult risoomi kogunenud varuainete arvel. Nii on
        risoom peale õitsemist läbi kurnatud ja suur osa sellest sureb. Taime
        kosumiseks kulub sageli aastaid ja seepärast me tavaliselt õitsemise
        järgsel aastal lehitut pisikäppa täpselt samast kohast ei leia.</p>
      <p>Nagu öeldud, paljuneb lehitu pisikäpp seemnetega harva, võib aga peale
        puhkeaastaid ilmuda maapinnale endisest erinevas kohas. Selle taga on
        lehitu pisikäpa risoomist välja kasvavad võsundid, mis võivad emataimest
        küllalt kaugele roomata. Võsunditega lehitu pisikäpp peamiselt
        paljunebki.</p>
      <p>Natuke peab rääkima ka pisikäpa õisikuvartest. Eespool sai mainitud, et
        neis pole
        rohelist värvi, need on kahvatukollased. Õied ise on samuti
        kahvatukollased,
        kuid samas küllaltki suured. Huvitav on see, kuidas õite huuled ja
        kannused
        end otse üles taeva poole hoiavad. Nii paistab pisikäpa õie kannus
        üles
        kergitatud
        kikkhabemena. See omapära kajastub muide selle taime ametlikus
        ladinakeelses nimes. Õitest rääkides olgu veel öeldud, et neil on
        huvitav lõhn.
        Mõned väidavad, et see on meeldiv banaanilõhn, teised jälle, et nii
        haisevad uued kummijalanõud, kalossid või kummikud.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="pisikapp2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
