<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>lehitu pisikäpp - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/lehkapp.jpg" align="right" border="1" hspace="6" vspace="6" width="200"
height="270"></b><strong>Lehitu pisikäpp</strong><br>
</font><font color="#005500" size="3" face="Arial"><em><strong>(Epipogium aphyllum)</strong></em><br>
leheta habekäpp, punase kannusega käpp</font></p>

<font FACE="Arial" SIZE="2">
<p>Lehitu pisikäpp on meie looduslikest orhideedest üks haruldasemaid. Nii on
ta võetud kõige rangema kaitse alla. Kohata võib teda eelkõige Ida-Eestis
Alutaguse varjukates tihedates ja niisketes kuusikutes, kus kasvab ka haaba ja
leppa. Kuid teadaolevates kasvukohtadeski ei leia botaanikud teda igakord üles.
Nii võib mõni lehitu pisikäpa kasvukoht
teadmatuse tõttu hävida. Lehitu pisikäpp
võib ennast
aastaid
maapeal mitte näidata,
siis aga ilmub välja endisest
kasvukohast mitu meetrit eemal. Selline salapärasus ja ka sünge märjavõitu
kasvukoht teevad pisikäpast müstilise taime. Kõige paremini on see kajastunud
tema inglisekeelses nimes “<i>Ghost orchid</i>”. Tõlkes tähendab see
kummitusorhideed.</p>
<p>Miks elab see taim nii omapärast elu? Asi saab alguse sellest, et lehitul
pisikäpal pole ei lehti ega klorofülli. Seega erineb ta enamikest maailma
taimedest juba rohelise värvi puudumise tõttu. Kuid klorofüllita taim ei saa
ka päikesevalguse energiat püüda. Seega ei ole lehitu pisikäpp võimeline
suhkruid tootma. Nii sarnaneb ta rohkem liikumatule maa küljes kinni olevale
loomale kui taimele.</p>
<p>Seega vajab lehitu pisikäpp elamiseks abilisi. Lahkelt on platsis seened.
Ilma seenteta ei idane ka pisikäpa seemned. Tavaliselt ta siiski seemnetega ei
paljune, sest pisikäpa seemned jäävad enamasti tolmeldajate vähesuse tõttu
valmimata. Seened on aga kokku kasvanud taime maa-aluse varrega, risoomiga.
Lehitu pisikäpa risoom on väga huvitava kujuga. See on rohkesti harunev, kuid
kõik harud on väga lühikesed. Niisugusena meenutab ta väga koralle. Huvitav
on, et juuri lehitul pisikäpal polegi. Taime õitsev vars kasvab ainult risoomi
kogunenud varuainete arvel. Nii on risoom peale õitsemist läbi kurnatud ja
suur osa sellest sureb. Taime kosumiseks kulub aga sageli aastaid ja seepärast
me tavaliselt õitsemisjärgsel aastal lehitut pisikäppa enam ei leia.</p>
<p>Kuid nagu öeldud, paljuneb lehitu pisikäpp seemnetega harva, võib aga
peale näilist puhkepausi ilmuda maapinnale hoopis endisest erinevas kohas.
Selles on süüdi taime risoomi abimehed. Nimelt kasvavad temast välja mõned võsundid,
mis võivad maa sees emataimest küllaltki kaugele roomata. Võsundid ongi
lehitu pisikäpa peamisteks paljunemisvahenditeks.</p>
<p>Natuke peab rääkima ka pisikäpa õisikuvartest. Nagu öeldud, pole neis
rohelist värvi, need on kahvatukollased. Õied ise on samuti kahvatukollased,
kuid samas küllaltki suured. Huvitav on see, kuidas õite huuled ja kannused
end otse üles taeva poole hoiavad. Nii paistab pisikäpa õie kannus
üles
kergitatud
kikkhabemena. See omapära kajastub muide selle taime ametlikus
ladinakeelses nimes. Õitest rääkides olgu veel öeldud, et neil on huvitav lõhn.
Mõned väidavad, et see on meeldiv banaanilõhn, teised jälle, et nii haisevad
uued kummijalanõud.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="pisikapp2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
