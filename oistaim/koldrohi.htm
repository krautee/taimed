<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik koldrohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/har-koldr.jpg"
            hspace="6" height="270" width="200" vspace="6" border="1" align="right">
        </font></b><font face="Arial" size="4" color="#005300"><strong>Harilik
          koldrohi</strong><br>
      </font><font face="Arial" size="3" color="#005300"><em><strong>(Anthyllis
            vulneraria)</strong></em><br>
        kassikäpp, kollane härjapea, võikäpp, kollane tuttõis</font></p>
    <p><font face="Arial" size="2">Harilik koldrohi on Lääne- ja Põhja-Eestis
        ning meie Läänemere saartel tavaline taim. Mujal Eestis kohtab koldrohtu
        harvemini. Tema üldlevilagi ei ulatu meist suurt idapoole. Harilik
        koldrohi
        kasvab vaid Kesk-Euroopas ja Skandinaavias, meie jääme tema levikuala
        idapiirile. Põhiline
        laiemat
        levikut
        takistav
        tegur
        on tema lubjanõudlus – ta kasvab hästi üksnes
        lubjarikkal pinnasel. Sellised on Eestis paepealsed ja looniidud. Peale
        looniitude võib harilikku koldrohtu ohtralt kohata pärisniitudel, ka
        liivasel
        pinnasel. Mulla viljakuse suhtes ei ole tal erilisi nõudmisi.</font></p>
    <p><font face="Arial" size="2">Harilikku koldrohtu tunti taimena, kes andis
        lehmadele rammu ja tegi või kollaseks. Ei saa alahinnata tema häid
        omadusi loomatoiduna, kuid taimel on muidki kasutusalasid.
        Rahvameditsiinis on teda vahel kasutatud neeruhaiguste ja haavade
        raviks.</font><font size="2"><span style="font-family: Arial;">
          Kolmandaks on ta küll vähenõudlik, aga teeb mulla sobivaks
          enamnõudlikele taimedele. Eestis on teda kultuurniitudel kasvatatud
          väga harva, kuid looduslikel rohumaadel peab teda väärtuslikuks
          taimeks iga loomakasvataja.<br>
        </span></font></p>
    <font face="Arial" size="2">
      <p>Juba kaugelt paistavad silma koldrohu suured õienutid. Igas õies on
        peidus suur nektariannus. Kes seda kätte tahab saada, peab õiele teene
        osutama ja kandma õietolmu ühe õie tolmukatelt teise õie emakale.
        Mesilased ei pea seda liiga raskeks ülesandeks ja nii saavadki nad
        koldrohu abil teha hulka head mett. Olgu nüüd täpsustatud, et mesilased
        ei tee koldrohule teenet ja koldrohi ei anna mesilastele selle vastu
        nektarit. Pigem ikka nii, et mesilased, selleks et nektarit õiest kätte
        saada, tolmeldavad pahaaimamatult õisi, koldrohi jällegi, selleks et
        meelitada mesilasi õisi tolmeldama, toodavad õies nektarit. Eriti hea
        meetaime teeb koldrohust pikk õitseaeg, mis kestab vahel isegi
        septembrini.</p>
      <p>Nüüd veidi koldrohu äratundmisest. Rääkisime juba suurtest
        õienuttidest,
        mis koosnevad pea pooleteise sentimeetri pikkustest õitest. Kuid õite
        värv võib
        olla väga erinev. Mõnikord on need kuldkollased, teinekord päris punased
        või
        oranşid, kuid leidub ka kõikides vahepealsetes toonides õisi. Harva on
        mõned
        nutid isegi valkjaskollased. Samuti võib olla õie alumine osa
        ülemisest
        veidi erinevat värvi. Lisaks õitele paistab silma ka koldrohu karvasus:
        karvased on nii
        lehed, varred, õisikuraod kui ka õietuped. Kuid iseloomulik on, et kõik
        karvad on vastu taime liibunud. Lõpuks jõuame omapäraste lehtede juurde.
        Alumised lehed võivad olla pikarootsulised lihtlehed, just nagu oleks
        sulgjas
        liitleht oma teised lehekesed ära kaotanud. Kuid need võivad olla ka
        liitlehed. Sel juhul on vaid tipmine leht suur, teised on üpris hädised.
        Varre
        tipu suunas muutub tipmine leheke järjest väiksemaks ja külgmised
        suuremaks,
        nii on koldrohu ülemiste lehtede tipmised lehekesed vaid pisut suuremad
        külgmistest. Kaks eelnimetatud tunnust: õite värv ja taime karvasus on
        sageli koldrohtude määramise juures olulised tunnused. Sarnaselt näiteks
        kortslehtedele on ka koldrohu liike palju ja need on sageli omavahel
        raskesti eristatavad.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="koldrohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
