<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kellukas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/har-kell.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Harilik
          kellukas</strong><br>
      </font><font face="Arial" size="3" color="#005500"><em><strong>(Campanula
            patula)</strong></em><br>
        käokübar, kurekatlad, kurekübarad, sinine roosi rohi, ussilill</font></p>
    <p><font face="Arial" size="2">Harilik kellukas on õrn niitude ja teeservade
        taim, kes kasvab sageli ka põllul või aiamaal umbrohuna. Õrnad on nii
        maapealsed varred kui maa-alused osad. Teistest meie kellukatest
        eristabki teda eelkõige nõrk juurestik. See eripära tuleb hariliku
        kelluka elutsüklist. Erinevalt teistest kellukatest on harilik kellukas
        lühiealine, vaid ühe- või kaheaastane. Seega ei ole tal vaja toitaineid
        kulutada tugeva juurestiku kasvatamiseks. Esimesel aastal kasvab
        seemnest maapinnale väike lehekodarik, mis elab lume all talve üle.
        Kevadel tõuseb päikese poole ilus sihvakas taim. Esimesed õied avanevad
        juba mais, põiksepaistelise ilmaga on need päikese poole sirutunud,
        vihmase ilmaga ning öösel longus. Harilik kellukas on meie looduses
        esimene õitsemist alustav kellukas.</font></p>
    <font face="Arial" size="2">
      <p>Hariliku kelluka lehed pole kunagi sentimeetrist laiemad. Kitsaste
        varrelehtedega kellukaid kasvab Eestis kolm, peale hariliku veel
        ümaralehine ja suureõieline kellukas. Kõik nad on võrdlemisi tavalised.
        Suureõielise kellukaga harilik ilmselt sassi ei lähe, sest hariliku
        kelluka õied on peaaegu kaks korda väiksemad. Ümaralehise ja hariliku
        kelluka eristamine on pisut keerukam. Kui leiate ümaralehisel kellukal
        mõne ümara, taimele nime andnud juurmise lehe, siis on asi selge. Kui ei
        leia, tuleb teised tunnused appi võtta. Õigupoolest on harilikul ja
        ümaralehisel kellukal erinev õie kroon. Hariliku kelluka kroon on
        peaaegu poole ulatuses lõhestunud teravatipulisteks hõlmadeks.
        Ümaralehise kelluka krooni hõlmad on palju madalamad, kuni kolmandik
        õiekrooni pikkusest. Lisaks on hariliku kelluka õied sageli tumedamad ja
        lillakamad. Leidub ka valgeid harilikke kellukaid.</p>
      <p>Harilik kellukas sobib ka iluaedadesse. Eriti soovitatakse teda külvata
        maha koos muruseemnega. Sel juhul võite saada ilusa muru, mida teisel
        aastal kaunistavad lillakassinised kellukad. Kelluka õied meeldivad ka
        mesilastele, kes teevad õitest saadud nektarist mett.&nbsp; Seega on
        muru hariliku kellukaga nii ilus kui ka kasulik.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hkellukas2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
