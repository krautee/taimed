<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sinikas - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/sinikas.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"><b> </b><strong>Sinikas</strong><br>
</font><font color="#005500" size="3" face="Arial"><em><strong>(Vaccinum uliginosum)</strong></em><br>
joovikud, alligad, rukkisinikas, jõhvik, soomari</font></p>

<p><font size="2" face="Arial">Sinikas on mustika perekonna taim. Seda näitab tema
ladinakeelne nimi “<i>Vaccinum</i>”, mis on sama kui <a href="mustikas.htm">mustikal</a>. Seega peab sinikal ja mustikal
ka palju ühist olema. Ja ongi. Kõigepealt on nad mõlemad suvehaljad kääbuspõõsad.
See tähendab, et nad lasevad talveks lehed maha. Kuid mõlemal on veel selline ühine
omapära, et noorte taimede lehed võivad ka külma talve üle elada. Iseloomulik on veel
see, et nii sinika kui mustika marju katab sinakas või valkjas vahakirme. Õiedki on
neil väga sarnased. Segamini neid perekonnakaaslasi tavaliselt siiski ei aeta, sest neil
on ka piisavalt palju selgeid erinevusi.</font></p>

<p><font size="2" face="Arial">Esimeseks erinevuseks on see, et sinika marjad on rohkem
sinised kui mustika omad, heledamad. Ka ei ole sinika marjad nii ümmargused. Teiseks on
sinika lehed sinakasrohelised, mustika omad aga helerohelised. Kolmandaks on sinika varred juba esimestel aastatel ümmargused ja üsna pruunides toonides. Mustika varred on aga algul
kandilised ja enamasti rohelised. Ning
neljandaks on sinikataimed tavaliselt peaaegu puusakõrgused põõsad, mustikataimed ei
küüni aga põlvenigi. Kes metsas marjul käinud, see teab, et sinikamarjad ka määrivad
vähem kui mustika omad.</font></p>

<p><font size="2" face="Arial">Kui veel marjadest ja marjulistest rääkida, siis
tavaliselt sinikaid ei korjata. Arvatakse, et neis on midagi mürgist. See jutt ei pea
paika. Sinika marjad ei ole küll nii maitsvad kui mustika omad, kuid nad on siiski väga
väärtuslikud ja neid ei või mitte raisku lasta. Samas võib sinikasaak olla mustika
omast ka tuduvalt suurem, isegi kuni 1,2 tonni marju hektarilt. Kuid ega päris ilma
asjata ei ole selle taime nimeks ka joovikud saanud. See tuleb sellest, et rohkel
söömisel võib ta tõesti mõnedel inimestel kutsuda esile joobe tunde. Harvem võib
sinikas ka iiveldust põhjustada. Kuid need nähud avalduvad vaid mõnedel inimestel ja
sedagi mitte alati. Midagi mürgist selles taimes pole ja kui teil ka midagi juhtub, siis
karta pole vaja. Te lihtsalt saite teada, et teie olete see õnnetu, kel ei tasu enda
tarbeks sinikamoosi keeta. Peale hoidiste tegemise on sinikaid kasutatud palju ka veinitööstuses.</font></p>

<p><font size="2" face="Arial">Üks erinevus on aga mustika ja sinika vahel veel. See on peidus
maa sees. Nimelt sinikal ei arene pikki roomavaid maasiseseid risoome, mille abil kiiresti
levida. Seepärast ei kasva sinikas tavaliselt nii massiliselt kui kohati mustikas. Kuid
see-eest on sinika levila kogu maailmas mustika omast suurem.</font></p>
<div align="center"><center>

<table border="1" cellspacing="1">
  <tr>
    <td><a href="sinikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
