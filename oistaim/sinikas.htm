<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>sinikas - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><img src="images/sinikas.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><b>
        </b><strong>Sinikas</strong><br>
      </font><font face="Arial" size="3" color="#005500"><em><strong>(Vaccinium
            uliginosum)</strong></em><br>
        joovikud, alligad, rukkisinikas, jõhvik, soomari</font></p>
    <p><font face="Arial" size="2">Sinikas on mustika perekonna taim. Seda
        näitab tema
        ladinakeelne perekonnanimi, <i>Vaccinium</i>, mis on sama kui <a href="mustikas.htm">mustikal</a>.
        Seega peab sinikal ja mustikal
        ka palju ühist olema. Ja ongi. Kõigepealt on nad mõlemad suvehaljad
        kääbuspõõsad.
        See tähendab, et nad lasevad talveks lehed maha. Kuid mõlemal on veel
        selline ühine
        omapära, et noorte taimede lehed võivad ka külma talve üle elada.
        Iseloomulik on veel
        see, et nii sinika kui mustika marju katab sinakas või valkjas
        vahakirme. Õiedki on
        neil väga sarnased. Segamini neid perekonnakaaslasi tavaliselt siiski ei
        aeta, sest neil on ka selged erinevused.</font></p>
    <p><font face="Arial" size="2">Esiteks on sinika marjad rohkem sinised kui
        mustika marjad, sinikad on heledamad. Ka ei ole sinikad nii ümmargused.
        Teiseks on sinika lehed sinakasrohelised, mustikal helerohelised.
        Kolmandaks on sinika varred juba esimestel aastatel ümmargused ja üsna
        pruunides toonides. Mustika noored varred on kandilised ja enamasti
        rohelised. Neljandaks on sinikataimed tavaliselt peaaegu puusakõrgused
        põõsad, mustikataimed ei küüni enamasti põlveni. Kes metsas marjul
        käinud, teab, et sinikad määrivad suud vähem kui mustikad.<br>
      </font></p>
    <p><font face="Arial" size="2">Kui veel marjadest ja marjulistest rääkida,
        siis tavaliselt sinikaid ei korjatud. Arvati, et neis on midagi mürgist.
        See jutt ei pea paika. Sinika marjad ei ole küll võib-olla nii maitsvad
        kui mustikad, kuid need on siiski väärtuslikud. Sinikasaak võib paiguti
        olla mustika omast suurem, isegi kuni 1,2 tonni marju hektaril. Päris
        asjata ei ole sinikat ka joovikuks kutsutud. Nimi tuleb ilmselt sellest,
        et sinikas kasvab tihti koos sookailuga, mille õhku erituvad eeterlikud
        õlid võivad tõesti tekitada uimasust, pea valutama panna, harvem ka
        iiveldust põhjustada. Midagi mürgist sinikas endas ei ole. Peale
        hoidiste tegemise on sinikaid kasutatud ka veinitööstuses.</font></p>
    <p><font face="Arial" size="2">Üks iseloomulik erinevus on mustika ja sinika
        vahel veel. Sinikal ei arene pikki roomavaid maasiseseid risoome, mille
        abil kiiresti levida. Seepärast ei kasva sinikaid tavaliselt nii
        massiliselt koos kui mustikas, sinikapõõsaid kohtab sagedamini üksikuna.
        See-eest on sinika levila kogu maailmas mustika omast laiem.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sinikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
