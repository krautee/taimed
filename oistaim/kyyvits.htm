<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>küüvits - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kyyvits.jpg" align="right" border="1" hspace="6" vspace="6" width="200"
height="270"> </b><strong>Küüvits</strong><br>
</font><font color="#005300" size="3" face="Arial"><em><strong>(Andromeda polifolia)</strong></em><br>
naistepaju, roosamariad, sassaparilla, soo kaelad</font></p>

<p><font FACE="Arial" SIZE="2">Küüvits on tavaline niiskete kasvukohtade,
eriti aga rabade kääbuspõõsas. See tähendab, et tema vars on puitunud nagu
suurtel põõsastel, ent ta on väga väikesekasvuline. Küüvitsa kõrgus on
harilikult viiest kuni neljakümne sentimeetrini. Ilusa taimena on ta alatine
soiste alade kaunistaja. Alatine seepärast, et küüvits on igihaljas taim. Tema
lehed on kauni sinakasrohelise läikiva pinnaga, nahkjad. Kuid eriti huvitav on
vaadata
nende
lehtede alumist külge. Küüvitsal on
see
paksu vahakihiga kaetud
ning seetõttu üleni valge. Viimane tunnus teeb ta kergesti eristatavaks
teistest sootaimedest. Muidu aetakse
teda sageli segamini <a href="hanevits.htm" style="color: #005300">hanevitsaga</a>,
keda rahvasuus tuntaksegi tihti küüvitsana. Hanevitsal pole aga lehe alumine külg
üldse valge, vaid hoopis rohkete roostekarva laikudega.</p>

<p>Teine tunnus, mis neid kahte taim eristab, on õisikute ehitus. Küüvitsa õied
on kuni kuuekaupa koondunud varre tippu, nii et õied asuvad enam-vähem ühel kõrgusel.
Hanevitsa õied paiknevad aga varre ühel küljel. Muidu on õite välimus neil
üpris sarnane. Küüvitsa õied on muna- kuni peaaegu kerakujulised. Need on
peaaegu täiesti suletud, vaid tipul on kitsas sissepääsuava. Sellise õiekrooni
kohta öeldakse, et see on kupukujuline.
Küüvitsa
õit on putukatel väga raske
tolmeldada ja nii saavad sellega vaid vähesed putukad hakkama. Küüvitsa õite
värvus muutub aja jooksul veidi. Kui nad puhkevad, siis on see ilus
roosakaspunane. Järgemööda aga punased toonid järjest nõrgenevad ja valged
saavutavad ülekaalu. Lõpuks on küüvitsa õied täiesti lumivalged.</p>
<p>Kui tolmeldajaid on küüvitsal vähe, siis ei arene ka tema seemned
korralikult. Kuid see pole veel piisavaks põhjuseks, et seemnelist paljunemist
unarusse jätta. Ometigi on seemnete abil levimine küüvitsa juures väga väikese
tähtsusega, sest tiheda samblaga kaetud soopinnases on seemnetel raske idaneda.
Seda enam, et korralikuks kasvamaminekuks peab taimehakatis leidma üles ka
sobiva seeneniidistiku. Seentega koos moodustavad küüvitsa juured mükoriisa
– nii on kehvades tingimustes lihtsam toime tulla. Kuidas siis küüvits
paljuneb? Ta teeb seda pinnases olevate rohkete võsunditega. Neil võsunditel
areneb rohkesti lisajuuri ja tekkivatest lisapungadest sünnivad uued küüvitsataimed.</p>
<p>Küüvits kasvab peaaegu kõikides
soistes
paikades, sagedamini aga lagedates
rabades, kus tal
on
vähem konkurente. Sobivates tingimustes võib vahel juuni
algul kogu maa küüvitsaõitest särada. Kui aga teised taimed ka hästi
kasvavad, siis ei suuda küüvits nende vahel muud kui lihtsalt kiratseda.
Teadma peab ka seda, et küüvits on küllaltki mürgine ja seetõttu teda
niisama suhu toppida ei tohi. Raskematel juhtudel võivat ta isegi surma põhjustada.
Samas on teda kasutatud ka ravimtaimena mõningate naistehaiguste puhul.
Küüvitsal
on
ka
suure
parkainesisalduse
ja
temast
saab musta värvainet.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kyyvits2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
