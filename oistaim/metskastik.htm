<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>metskastik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/metskastik.jpg" align="right" border="1" hspace="6" vspace="6" width="270"
height="200"></b><strong>Metskastik</strong><br>
</big><em><strong>(Calamagrostis arundinacea)</strong></em><br>
kastekorred, põdrakanep, lipsrohi, kastehein</font></p>

<font FACE="Arial" SIZE="2">
<p>Kastikud on suured ja tavalised kõrrelised. Kõige tavalisem neist on jäneskastik,
kuid ega metskastik levikult kuigi palju alla jää. Kui jäneskastik kasvab
eelkõige lagedatel liivikutel, siis metskastik on veidi varjukamate kohtade
taim. Võib-olla pole päris õige öelda, et ta metsataim on, sest ta kasvab
meelsasti ka teeservadel, kus on vahel üpris palju päikest. Niisiis peame tema
ja jäneskastiku eristamiseks leidma mingi teise mooduse.</p>
<p>Kuigi keeruline see pole. Kui näete mets- ja jäneskastikut kõrvuti, siis
on teil nende erinevused kohe selged. Metskastik on palju õrnem ja kasvab
tavaliselt mättana. Esiteks on tema pikad õisikud peenemad ja palju hõredamad
kui jäneskastiku omad. Ka on metskastiku õisikud enamasti rohekad, jäneskastikul
aga sagedamini lillades toonides. Teiseks on ka jäneskastiku lehed metskastiku
omadest palju tugevamad. Jäneskastiku lehed on hallikasrohelised ja väga jäigad,
laiad ning teravaservalised, nõelana torkava tipuga. Metskastiku lehed on sama
pehmed kui meie enamike kõrreliste omad, läikivad ja kergesti painduvad, ka
nende terav tipp ei tee meile haiget. Värvuselt on metskastiku lehed
puhasrohelised.</p>
<p>Inimesele on metskastikust kasu vaid kevadel. Kui teda varakult niita, siis
ta sobib enam-vähem kariloomadele toiduks. Suve keskel on tema söödaväärtus aga
juba langenud ja ka loomad ei taha siis teda enam eriti süüa. Nii omab
metskastik metsaelanike tähtsust vaid kui tagavarasöök.</p>
<p>Sageli võime metskastikut leida teeservadel või raiesmikel, kus inimene on
suurema osa taimestikust hävitanud. Sellistes kohtades võib metskastik
massiliselt vohada. Nii on ta varjuks mitmetele puudele, kes otsese kuuma päikese
käes kasvama ei suuda hakata. Selliseks puuks on näiteks kuusk. Peamiselt
kuusikutest ja kuuse-segametsadest võime metskastikut ka leida siis leida kui
varju kasutanud puud on suureks kasvanud, kuid
siis ei ole teda enam nii massiliselt.</font></p>
<div align="center"><center>

<table border="1" cellspacing="1">
  <tr>
    <td><a href="metskastik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
