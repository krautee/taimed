<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>heinputk - liigikirjeldus</title>
  </head>
  <body alink="#005300" vlink="#005300" link="#005300" bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/heinputk.jpg"
            align="right" hspace="6" height="270" width="200" vspace="6" border="1"></font></b><font
        face="Arial" size="4" color="#005300"><strong>Harilik heinputk</strong><br>
      </font><font face="Arial" size="3" color="#005300"><em><strong>(Angelica
            sylvestris)</strong></em><br>
        einputk, pütsk, heinpill, heinvile</font></p>
    <p><font face="Arial" size="2">Heinputk on
        üks
        meie tavalisemaid sarikalisi, kes ei
        moodusta kunagi suuri kogumikke, vaid kasvab enamasti üksiktaimedena.
        Heinputkel on suured kaheli- või kolmelisulgjad liitlehed, laiade
        viimase järgu
        lehekestega nagu
        <a href="naat.htm">naadil</a>.</font></p>
    <p><font face="Arial" size="2">Oluliseks ja väga lihtsasti vaadeldavaks
        heinputke määramistunnuseks on punane (tumelilla) vööt liitlehe
        lehekeste kinnitumiskohtades – sellist punast vööti pole ühelgi teisel
        meie putkel. See on muide hea tunnus, mis eristab heinputke tema
        haruldasest lähisugulasest, rannaniitudel kasvavast emaputkest.
        Heinputkega on väga sarnane kikkaputk. Kui heinputk on suur rohttaim,
        kelle kõrgus võib ulatuda paari meetrini, siis kikkaputk on veel suurem:
        kuni kolme meetri kõrgune. Kikkaputk kasvab peamiselt mererannikul ja
        jõgede kallastel, heinputk pigem metsas või niidul või soos.</font></p>
    <font face="Arial" size="2">
      <p>Kikkaputkega on heinputkel veel üks seos. Mõlemad on sarnase toimega
        ravimtaimed, kuid kikkaputke toime on tugevam. Kuna kikkaputk on
        haruldane ja vähe levinud, siis on ravimtaimede nimestikes ennekõike
        heinputk. Sagedamini tarvitatakse heinputke teena mitmesuguste
        sisehaiguste ja seedimishädade puhul. Heinputke seemneid on purustatud
        ja raputatud juustesse täidest vabanemiseks. Keedist on kasutatud
        loomade seedimisrikete ravimisel, samuti anti seda lehmadele siis, kui
        “piim ei olnud korras”. Kasutatud on nii lehti, õisikuid kui jämedaid
        juuri. Heinputke ladinakeelne perekonnanimi Angelica (angelus lad. k. –
        ingel) on ilmselt tulnud saksa muistendist, mille järgi olevat ingel
        selle taime tervistavad omadused inimestele tuttavaks teinud.</p>
      <p>Söödataimena ei ole heinputkel erilist tähtsust, sest tema kasvukohad
        ei ole harilikult karjamaadel. Taimtoidulistele metsaelanikele on ta
        siiski tavaline toidutaim. Heinputke lehed sisaldavad küllalt
        rikkalikult vitamiini C. Kogu taim sisaldab arvestatavas koguses
        eeterlikke õlisid. Heinputke seemned on peeneks hõõrutult ja taimedele
        raputatult hea vahend kahjurputukate peletamiseks.</p>
      <p>Karjapoistele jäi silma heinputke kuni kahe ja poole sentimeetri
        jämedune õõnes vars, millest sai meisterdada igavuse peletamiseks
        vilepilli. Viimasest on ilmselt tekkinud ka laialt levinud nimed
        heinpill ja heinvile. Kuid suuri õõnsaid sõlmevahesid saab kasutada ka
        mitmete huvitavate
        kaunistuste valmistamiseks.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="heinputk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
    <p>&nbsp;</p>
  </body>
</html>
