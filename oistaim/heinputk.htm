<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>heinputk - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><b><font size="4" face="Arial"><img src="images/heinputk.jpg"
align="right" border="1" hspace="6" vspace="6" width="200" height="270"></font></b><font
color="#005300" size="4" face="Arial"><strong>Heinputk</strong><br>
</font><font color="#005300" size="3" face="Arial"><em><strong>(Angelica sylvestris)</strong></em><br>
einputk, pütsk, heinpill, heinvile</font></p>

<p><font size="2" face="Arial">Heinputk on
üks
meie tavalisemaid sarikalisi, kes ei
moodusta kunagi suuri kogumikke, vaid kasvab enamasti üksiktaimedena.
Heinputkel on suured kaheli- või kolmelisulgjad liitlehed, laiade viimase järgu
lehekestega nagu
<a href="naat.htm">naadil</a>. Kuid naadist erineb ta tumedama värvuse ja tugevama läike
poolest. Oluliseks tunnuseks on punane (tumelilla) laik liitlehel lehekeste
kinnitumiskohtades – sellist punast laiku pole ühelgi teisel meie putkel. See
on muide hea eritamistunnus ka haruldasest rannataimest emaputkest, mida sageli
võib kohata vaid lehtedena. Heinputkega on väga sarnane kikkaputk. Kui heinputk
on väga suur rohttaim,
mille
kõrgus võib ulatuda paari meetrini, siis kikkaputk on
veelgi suurem: kuni kolme meetri kõrgune. Kikkaputk kasvab peamiselt
mererannikul ja jõgede kallastel, heinputk aga ikkagi metsas või niidul,
harvem päris soos.</p>

<p>Kikkaputkega on heinputkel veel üks seos. Nad mõlemad on sarnase toimega
ravimtaimed, kuid kikkaputke toime on palju tugevam. Kuna kikkaputk on
haruldane, siis on ka heinputkel olnud tähtis koht ravimtaimede nimestikes.
Sagedamini tarvitatakse heinputke teena mitmesuguste sisehaiguste, seedimishädade
puhul. Heinputke seemneid on purustatud ja raputatud juustesse täidest
vabanemiseks. Tema keedist on kasutatud ka loomade seedimisrikete ravimisel,
samuti anti
seda
lehmadele siis, kui piimaand ei olnud korras. Kasutatud on
nii lehti, õisikuid kui ka jämedaid juuri. Heinputke ladinakeelne nimi <i>Angelica</i>
(<i>angelus</i> lad. k. – ingel) on ilmselt tulnud saksa muistendist, mille järgi
olevat ingel selle taime tervistavad omadused inimestele tuttavaks teinud.</p>
<p>Söödataimena ei ole heinputkel erilist tähtsust, sest tema kasvukohad ei
ole harilikult karjamaadel. Taimtoidulistele metsaelanikele on ta siiski
tavaline toidutaim. Heinputke lehed sisaldavad küllaltki rikkalikult vitamiini
C. Kogu taim sisaldab arvestatavates kogustes eeterlikke õlisid, mis peletavad
eemale osasid loomi. Heinputke
seemned on peeneks
hõõrutult
ja
taimedele
raputatult
hea
vahend
kahjurputukate
peletamiseks.</p>
<p>Karjapoistele jäi ilmselt silma heinputke kuni kahe ja poole sentimeetri jämedune
õõnes vars. Sellest sai meisterdada endale igavuse peletamiseks ilusa
vilepilli. Sellest on ilmselt tekkinud ka laialt levinud nimed heinpill ja
heinvile. Kuid suuri õõnsaid sõlmevahesid saab kasutada ka mitmete huvitavate
kaunistuste valmistamiseks.</p>
</font>
<div align="center"><center>

<table border="1" cellspacing="1">
  <tr>
    <td><a href="heinputk2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>

<p>&nbsp;</p>
</body>
</html>
