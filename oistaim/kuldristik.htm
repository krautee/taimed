<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kuldristik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/kuldristik.jpg"
align="right" hspace="6" vspace="6" width="200" height="270"> </font></b><font
color="#005300" size="4" face="Arial"><strong>Kuldristik</strong><br>
</font><font color="#005300" size="3" face="Arial"><em><strong>(Trifolium aureum)</strong></em><br>
kaetusõied, põldhumal, kollane käbihein, maarja-härjapää</font></p>

<p><font size="2" face="Arial">Kuldristik on väga kaunis nii õitsemise ajal
kui ka pärast seda. Ta paistab juba kaugelt silma oma rohkete kuldkollaste
nuttidega, mis äraõitsenult muutuvad veidi läikivalt helepruuniks. Samuti ei
jää need märkamatuks ka autodega kihutajatele, sest sageli kasvavad nad
massiliselt just kuivadel ja liivastel maanteeservadel. Kui kuldristikut lähemalt
uurida, siis võib leida veel teisigi määramistunnuseid lisaks arvukatele
kuldkollastele õitele. Näiteks
see,
et
pärast õitsemist on kuldristiku õienutid
tehtud nagu väikestest krõbisevatest kiletükikestest. Sellisena meenutavad
need väga humalakäbisid, millest ka humalaga seotud rahvapärased nimed. Tema
lehtedelt me karvu ei leia, vars on siiski väheste karvadega. Sellised on
kuldristiku põhitunnused.</p>

<p>Kui meil on aga käepärast luup, siis võime veel nii mõndagi erilist
leida. Kõigepealt uurime õienutti. See koosneb vaid kuni neljakümnest õiest,
mis on tunduvalt vähem kui enamikul teistel ristikuliikidel. Kuid omapärane on
ka üksiku õie välimus. Nagu ristikutel ikka, on kuldristikulgi liblikjas
õis:
koosneb laevukesest, tiibadest ja purjest. Erinevalt paljudest teistest on aga
kuldristiku õie puri tiibadest ja laevukesest märgatavalt pikem. Ta on
lusikakujuline ja justkui võtab teised õieosad oma kaitsva varju alla.</p>
<p>Liivaste kohtade taimena ei saa kuldristik väga suureks kasvada ja seetõttu
paneb ta põhijõu õite ja hiljem seemnete kasvatamisele. Nii jääb vähe
toitu lehtede jaoks. Seetõttu ei ole kuldristikust saanud kultuurtaime. See aga
ei tähenda, nagu ta loomadele ei kõlbaks. Tegelikult on ta looduslikel
karjamaadel suurepärane söödataim. Kasu toob ta ka mullaviljakuse tõstjana.
Viimast au ei saa ta siiski täielikult endale võtta. Tema pakub vaid elupaika
mügarbakteritele, kes teevad õhus oleva lämmastiku taimedele kättesaadavaks.
Mügarbakterid elavad liblikõieliste juurte pindmises kihis ja tekitavad
iseloomulikke väikesed väljakasve, mis meenutavadki mügaraid.</p>
<p>Mingil juhul ei tohi aga unustada kuldristiku ühte tähtsamat väärtust.
See on tema meerikkus. Mesinikud ja mesilasedki hindavad teda kui
kvaliteetse
mee
allikat. See on ka mõistetav, sest kui ühel taimel on nii palju õisi
tolmeldada, siis peab tal ju olema hea peibutusvahend. Rohke nektar täidab
selle ülesande mesilaste ja kimalaste puhul korralikult. Õitest on aga ka
inimene midagi leidnud, neist saab kollast värvainet. Peale selle on kuldristikut
kasutatud nõidumisel. Õied keedeti ära ja keeduvett
anti
loomadele juua, kui
arvati, et keegi on nad ära nõidunud.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kuldristik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
