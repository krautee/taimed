<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kuldristik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/kuldristik.jpg"
            hspace="6" height="270" width="200" vspace="6" align="right"> </font></b><font
        face="Arial" size="4" color="#005300"><strong>Kuldristik</strong><br>
      </font><font face="Arial" size="3" color="#005300"><em><strong>(Trifolium
            aureum)</strong></em><br>
        kaetusõied, põldhumal, kollane käbihein, maarja-härjapää</font></p>
    <p><font face="Arial" size="2">Kuldristik on väga kaunis nii õitsemise ajal
        kui ka pärast seda. Ta paistab juba kaugelt silma oma rohkete
        kuldkollaste
        nuttidega, mis äraõitsenult muutuvad veidi läikivalt helepruuniks.
        Samuti ei
        jää need märkamatuks ka autodega kihutajatele, sest sageli kasvavad nad
        massiliselt just kuivadel ja liivastel maanteeservadel. Kui kuldristikut
        lähemalt
        uurida, siis võib leida veel teisigi määramistunnuseid lisaks arvukatele
        kuldkollastele õitele. Näiteks
        see,
        et
        pärast õitsemist on kuldristiku õienutid
        tehtud nagu väikestest krõbisevatest kiletükikestest. Sellisena
        meenutavad
        need väga humalakäbisid, millest ka humalaga seotud rahvapärased nimed.
        Tema
        lehtedelt me karvu ei leia, vars on siiski väheste karvadega. Sellised
        on
        kuldristiku põhitunnused.</font></p>
    <font face="Arial" size="2">
      <p>Kui meil on aga käepärast luup, siis võime veel nii mõndagi erilist
        leida. Kõigepealt uurime õienutti. See koosneb vaid kuni neljakümnest
        õiest,
        mis on tunduvalt vähem kui enamikul teistel ristikuliikidel. Kuid
        omapärane on
        ka üksiku õie välimus. Nagu ristikutel ikka, on kuldristikulgi liblikjas
        õis:
        koosneb laevukesest, tiibadest ja purjest. Erinevalt paljudest teistest
        on aga
        kuldristiku õie puri tiibadest ja laevukesest märgatavalt pikem. See on
        lusikakujuline ja justkui võtab teised õieosad kaitsvalt varju.</p>
      <p>Liivaste kohtade taimena ei kasva habras kuldristik kuigi suureks ja
        paneb põhijõu õite ja hiljem seemnete kasvatamisele. Nii jääb vähe toitu
        lehtede kasvatamiseks - just väheste lehtede pärast ei ole kuldristikust
        saanud söödataime nagu paljudest teistest ristikutest. See aga ei
        tähenda, nagu ta loomadele ei kõlbaks. Tegelikult on ta pool-looduslikel
        rohumaadel suurepärane söödataim, kes seob ka õhulämmastikku ja muudab
        mulla teistele taimedele toitainerikkamaks. Seda ei tee päriselt taim
        ise, vaid tema juurtel elavad mügarbakterid. Mügarbakterid elavad
        liblikõieliste juurte pindmises kihis ja tekitavad iseloomulikke väikesi
        väljakasve, mügaraid.</p>
      <p>Kuldristik on hea meetaim. Mesinikud ja mesilased hindavad teda kui
        kvaliteetse mee allikat. Kui ühel taimel on nii palju õisi tolmeldada,
        siis peab tal ka hea peibutusvahend olema. Peibutusvahendina kasutavad
        taimed teadupärast nektarit. Vanarahvas on kasutanud kuldristiku õisi
        kollase värvaine saamiseks. Ja veel: kui keegi oli looma ära nõidunud,
        keedeti kuldristiku õied vees ja anti keeduvett loomadele juua - see
        pidavat aitama.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kuldristik2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
