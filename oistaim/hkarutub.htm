<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik karutubakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/kar-hundit.jpg"
              align="right" hspace="6" height="200" width="270" vspace="6" border="1"></b><strong>Harilik
            karutubakas</strong></big><big><br>
        </big><em><strong>(Pilosella officinarum)</strong></em><br>
        arnikas, kahetsemisrohi, kärnalill, luujooksvarohi,
        peetruse-kõtuvalurohi, voolmerohi</font></p>
    <p align="left"><font face="Arial" size="2">Karutubakas on suur
        taimeperekond, mida Eestis on iseseisva perekonnana käsitletud alles
        viimastel aastakümnetel. Varam loeti karutubakad hunditubakate hulka
        ning siis kandis liik nime karvane hunditubakas. Nüüd on botaanikud
        selgusele jõudnud, et tegemist on kahe erineva perekonnaga. Vanasõna
        ütleb, et ega nimi meest ei riku, ja nii jääb ka taim ikka endiseks.
        Harilik karutubakas on perekonna kõige tavalisem ja kergemini äratuntav
        liik. Peab teadma, et tal on maad mööda roomavad võsundid ja
        terveservalised, alt tihedalt viltjad lehed, mis esinevad vaid juurmise
        kodarikuna. Varre otsas on harilikul karutubakal alati üks korvõisik.</font></p>
    <font face="Arial" size="2">
      <p>Maad mööda roomavatel võsunditel on taime elus kindel ülesanne. Nad on
        tähtsateks
        paljunemisvahenditeks. Nimelt võib iga võsundi tipus tekkida
        lehekodarik,
        millele kasvavad juured alla. Nii ongi uus taim valmis. Soodsates
        tingimustes võib
        võsundeid tekkida palju,
        ühel
        taimel
        isegi kuni kümme tükki
        aastas. Kuid taimele
        vähesobivates
        kasvukohtades võivad mõnikord võsundid hoopis puududa. Ebasoodsad on
        harilikule
        karutubakale liiga viljaka mullaga
        alad, kus teised taimed osutuvad
        tugevamateks. Sel juhul püüab taim kogu oma energia
        kulutada
        seemnete
        kasvatamisele, et iga hinna eest elu järjepidevust säilitada ja seemnete
        abil
        levida soodsamatele kasvukohtadele.</p>
      <p>Karutubakad on ühed karused taimed. Harilik karutubakas on neist üks
        karvasemaid, sest nii lehed, varred kui õisiku alusel olevad kitsad
        lehekesed on kaetud mitmesuguste karvadega. Mitmel pool kohtame valgeid
        viltjaid karvu. Kui karvakesi mikroskoobis vaadelda, näeme, et need on
        tähekujulised. Hariliku karutubaka lehtede alakülg on tähtkarvadest
        täiesti valge. Peale tähtkarvade võime mitmel pool leida näärmekarvu.
        Omapärased on pikad valged harjasjad karvad. Eriti hästi on need näha
        lehtedel, kui lehte veidi painutada ja siis külje pealt vastu valgust
        vaadata. Karvad on sageli ligi sentimeetri pikkused. Mikroskoobis
        vaadates paistab harjasjas karv koosnevat kimbust tihedalt üksteise
        kõrvale paigutunud kiududest. Sellist karvatüüpi nimetatakse
        sammaskarvaks.</p>
      <p>Harilikku karutubakat on kasutatud ravimtaimena. Temaga on võideldud
        sooleusside, kõhulahtisuse, bronhiidi, verejooksude ja vesitõve vastu.
        Mitmel pool on teda kasutatud silmahaiguste raviks. Rahvapärastest
        nimedest võib järeldada, et harilikku karutubakat on kasutatud
        luuvaludest vabanemiseks. Nimi peetruse-kõtuvalurohi olla tekkinud nii,
        et kord olla apostel Peetrusel kõht valutanud. Kristus soovitanud
        Peetrusel ühe taime juurikast tükk hammustada. Peetrus teinudki nõnda ja
        kõhuvalu olla kohe kadunud. Sellest ajast saati on hariliku karutubaka
        risoomi tipp tömp.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="hkarutub2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
