<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik karutubakas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/kar-hundit.jpg" align="right" border="1" hspace="6" vspace="6" width="270"
height="200"></b><strong>Harilik karutubakas</strong></big><big><br>
</big><em><strong>(Pilosella officinarum)</strong></em><br>
arnikas, kahetsemisrohi, kärnalill, luujooksvarohi, peetruse-kõtuvalurohi, voolmerohi</font></p>

<p ALIGN="left"><font FACE="Arial" SIZE="2">Karutubakas on suur taimeperekond,
mida Eestis on iseseisva perekonnana käsitletud alles viimastel aastatel.
Varasema ajal loeti need hunditubakate hulka kuuluvaks ning siis kandis liik
nime karvane hunditubakas. Nüüd on botaanikud lõpuks selgusele jõudnud, et
tegemist on ikka kahe erineva perekonnaga. Vanasõna ütleb, et ega nimi meest
ei riku ja nii jääb see taim ikka endiseks. Harilik karutubakas on perekonna kõige
tavalisem ja kergemini äratuntav liik. Peab teadma, et tal on olemas maad mööda
roomavad võsundid ja terveservalised, alt tihedalt viltjad
lehed,
mis
esinevad vaid
juurmise kodarikuna. Varre otsas on harilikul karutubakal alati ainult üks korvõisik.</p>

<p>Maad mööda roomavatel võsunditel on taime elus kindel ülesanne. Nad on tähtsateks
paljunemisvahenditeks. Nimelt võib iga võsundi tipus tekkida lehekodarik,
millele kasvavad juured alla. Nii ongi uus taim valmis. Soodsates tingimustes võib
võsundeid tekkida palju,
ühel
taimel
isegi kuni kümme tükki
aastas. Kuid taimele
vähesobivates
kasvukohtades võivad mõnikord võsundid hoopis puududa. Ebasoodsad on harilikule
karutubakale liiga viljaka mullaga
alad, kus teised taimed osutuvad
tugevamateks. Sel juhul püüab taim kogu oma energia
kulutada
seemnete
kasvatamisele, et iga hinna eest elu järjepidevust säilitada ja seemnete abil
levida soodsamatele kasvukohtadele.</p>
<p>Karutubakad on ühed karused taimed. Harilik karutubakas on neist üks
karvasemaid,
sest
nii tema lehed kui ka varred ja õisiku alusel olevad kitsad
lehekesed on kaetud mitmesuguste karvadega. Mitmel pool kohtame valgeid viltjaid
karvu. Kui neid karvakesi mikroskoobis vaadelda, siis näeme, et nad on tähekujulised.
Hariliku karutubaka lehtede alakülg on tähtkarvadest täiesti valge. Peale tähtkarvade
võime mitmel pool leida ka näärmekarvu. Kõige huvitavamad on aga pikad
valged harjasjad karvad. Eriti ilusasti on nad näha lehtedel, kui lehte veidi
painutada ja siis
külje
pealt
vastu valgust vaadata. Nii ilusaid pikki karvu ei ole vist küll
ühelgi teisel meie looduse taimel. Karvad on sageli ligi sentimeetri pikkused.
Mikroskoobis vaadates paistab harjasjas karv koosnevat kimbust tihedalt üksteise
kõrvale paigutunud kiududest. Sellist karvatüüpi nimetatakse sammaskarvaks.</p>
<p>Harilikku karutubakat on kasutatud ka ravimtaimena. Temaga on võideldud
sooleusside, bronhiidi ja vesitõve vastu. Kuid ta aitab ka kõhulahtisuse pärast
kodus istujaid hädast ning
omab
veel
verejookse
peatavat
toimet. Mitmel pool on teda
ka silmahaiguste raviks kasutatud. Rahvapärastest nimedest võib järeldada ka
seda, et harilikku karutubakat on kasutatud luuvaludest vabanemiseks. Nimi
peetruse-kõtuvalurohi olla aga tekkinud nii, et korra oli Peetrusel kõht
valutanud ja seda olla Kristus näinud. Viimane soovitanud Peetrusel ühe taime
juurikast tükk hammustada. Peetrus teinudki nõnda ja kõhuvalu oli kohe
kadunud. Sellest ajast saati
on aga
ka hariliku karutubaka risoomi tipp tömp.</p>
</font><div align="center"><center>

<table border="1" cellspacing="1">
  <tr>
    <td><a href="hkarutub2.htm"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
