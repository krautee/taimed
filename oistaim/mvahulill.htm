<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>mõru vahulill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/mvahulill.jpg" width="200" height="270" hspace="6"
vspace="6" align="right" border="1"><font color="#005500" size="4" face="Arial"><strong>Mõru
vahulill</strong><br>
</font><font color="#005500" size="3" face="Arial"><em><strong>(Polygala amarella)</strong></em><br>
seebilill, põldkaetis, päevalill, päevitusrohi</font></p>

<font FACE="Arial" SIZE="2">
<p>Vahulilled on väikesed niitude taimed, kes kasvavad nii kuivadel kui märgadel
rohumaadel. Mõru vahulillel kujutab üks taim ennast sageli väikest
puhmast, kuid tegelikult on tegemist ühe varrega, mis juba alusel haruneb külgharudeks.
Taimel on lehekodarik, varred on kaetud aga hoopis kitsamate ja lühemate
lehtedega. Lehe kuju meenutab väga <a href="loosilm.htm" style="color: #005500"> lõosilmade</a> lehti, ka õied on viimastele
sarnased ja sama pisikesed, kui kõige väiksemaõielistel lõosilmadel. Igal
juhul on sarnasust märganud ka vanad eestlased: mõru vahulill on üheks oma
nimeks saanud &quot;äraunustamiselill&quot;. Eks lõosilmade rohketele nimedele sarnaneb ka
vanapoisi-silmavesi.</p>
<p>Kõige rohkem tuntakse vahulille aga seebilille nime all. Ehk olekski talle <a href="seebilill.htm" style="color: #005500">
seebilill</a> nimeks pandud, kui see ei oleks olnud juba varem antud ühele teisele
meie taimele. Miks siis seebilill? Eks proovige ise! Kui te hõõrute vahulille
õisi, lehti või varsi käte vahel ja siis panete nad pesukaussi, siis näete,
kuidas vesi vahutama hakkab. Sel vahul on aga seebist veelgi tugevam puhastav
toime. Ta koorib naha nii puhtaks, et mõru vahulill oli isegi noorte eesti
neiude ravivahend: teda sai kasutada kosmeetikas. Nimelt on olnud aegu, kus
pruun päevitanud nahk ei olnud üldse moes. Sel juhul tuligi appi vahulill ehk
päevitusrohi. Tema vahuga pesti nägu, käsi või kogu keha ja päevitus kadus,
nahk muutus valgeks, see oli aga neiu puhtuse tundemärk. Samal põhjusel on ta
saanud ka nimed päevalill ja päevaseep. Vahulille vaht aitas ka võidelda näol
tekkiva kõõma vastu, sellest nimi kõõmahein.</p>
<p>Mõru vahulill pidi endas sisaldama ka üleloomulikke jõude. Kui lehma piim
oli halvaks läinud – see tähendab, et oli venima hakanud või vesiseks muutunud – siis
oli keegi lehma kadeda pilguga “ära vaadanud”. Selle vastu aitas
vahulillega piimapüttide haudumine: keedeti taime pajas ja auru või veega
kuumutati pütte. Kuid on ka lihtsalt nende taimede keeduvett lehmadele joogiks
antud.</p>
<p>Kogu mõru vahulill on, nagu nimigi ütleb, mõru. Seetõttu pole ta kuigi
meelepärane toit koduloomadele. Kuid need mõruained mõjuvad hästi köha ja
bronhiidi puhul. Peamiselt kasutatakse ravimina vahulille juuri. Neid võetakse
kuivatatult veidi rohkem kui supilusikatäis klaasi vee kohta, keedetakse kümme
minutit, jahutatakse ja kurnatakse. Sisse võetakse nagu köharohtu ikka:
neli-viis korda päevas, üks supilusikatäis korraga. Mõru vahulill on Eestis
tavalisim, kuid ilmselt võib kasutada ka teiste vahulilleliikide juuri. Kõige
paremad ravimid on aga hoopis meil mittekasvavad liigid.</p>
<p>Vahulilli kasvab Eestis kolm liiki. Mõru vahulill on neist ainukene juurmise
lehekodarikuga taim. Ülejäänud kahel liigil on juurmised lehed õitseajaks
kuivanud. Nendel vahe tegemiseks tuleb vaadata õie kandelehte –
tups-vahulillel ulatub see puhkemata õiest üle, mistõttu õisiku tipp tundub
olevat karvatutiga, harilikul vahulillel on kandeleht ainult õierao pikkune. Ka
on tups-vahulille õied lillakamad, harilikul pigem sinised. Mõlemad liigid on
Eestis vähem levinud, kui mõru vahulill.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="mvahulill2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
