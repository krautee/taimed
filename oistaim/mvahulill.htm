<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>mõru vahulill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/mvahulill.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Mõru
          vahulill</strong><br>
      </font><font face="Arial" size="3" color="#005500"><em><strong>(Polygala
            amarella)</strong></em><br>
        seebilill, põldkaetis, päevalill, päevitusrohi</font></p>
    <font face="Arial" size="2">
      <p>Vahulilled on väikesed niitude taimed, kes kasvavad nii kuivadel kui
        märgadel
        rohumaadel. Mõru vahulillel kujutab üks taim ennast sageli väikest
        puhmast, kuid tegelikult on tegemist ühe varrega, mis juba alusel
        haruneb külgharudeks.
        Taimel on lehekodarik, varred on kaetud aga hoopis kitsamate ja lühemate
        lehtedega. Lehe kuju meenutab väga <a href="loosilm.htm" style="color: #005500">
          lõosilmade</a> lehti, ka õied on viimastele
        sarnased ja sama pisikesed, kui kõige väiksemaõielistel lõosilmadel.
        Igal
        juhul on sarnasust märganud ka vanad eestlased: mõru vahulill on üheks
        oma
        nimeks saanud "äraunustamiselill". Eks lõosilmade rohketele nimedele
        sarnaneb ka
        vanapoisi-silmavesi.</p>
      <p>Kõige rohkem tuntakse vahulille aga seebilille nime all. Ehk olekski
        talle <a href="seebilill.htm" style="color: #005500">
          seebilill</a> nimeks pandud, kui see ei oleks olnud juba varem antud
        ühele teisele
        meie taimele. Miks siis seebilill? Eks proovige ise! Kui te hõõrute
        vahulille
        õisi, lehti või varsi käte vahel ja siis panete nad pesukaussi, siis
        näete,
        kuidas vesi vahutama hakkab. Sel vahul on aga seebist veelgi tugevam
        puhastav
        toime. Ta koorib naha nii puhtaks, et mõru vahulill oli isegi noorte
        eesti
        neiude ravivahend: teda sai kasutada kosmeetikas. Nimelt on olnud aegu,
        kus
        pruun päevitanud nahk ei olnud üldse moes. Sel juhul tuligi appi
        vahulill ehk
        päevitusrohi. Tema vahuga pesti nägu, käsi või kogu keha ja päevitus
        kadus,
        nahk muutus valgeks, see oli aga neiu puhtuse tundemärk. Samal põhjusel
        on ta
        saanud ka nimed päevalill ja päevaseep. Vahulille vaht aitas ka võidelda
        näol
        tekkiva kõõma vastu, sellest nimi kõõmahein.</p>
      <p>Mõru vahulillele omistati ka hoopis salapärasemaid võimeid. Kui lehma
        piim oli halvaks läinud, see tähendab, venima hakanud või vesiseks
        muutunud, siis oli keegi lehma kadeda pilguga “ära vaadanud”. Selle
        vastu aitas vahulillega piimapüttide haudumine: taim pandi patta keema
        ja auru või veega kuumutati pütte. Või anti taime keeduvett lehmadele
        joogiks.</p>
      <p>Kogu mõru vahulill on, nagu nimigi ütleb, mõru. Seetõttu pole ta kuigi
        meelepärane toit koduloomadele. Kuid need mõruained mõjuvad hästi köha
        ja
        bronhiidi puhul. Peamiselt kasutatakse ravimina vahulille juuri. Neid
        võetakse
        kuivatatult veidi rohkem kui supilusikatäis klaasi vee kohta, keedetakse
        kümme
        minutit, jahutatakse ja kurnatakse. Sisse võetakse nagu köharohtu ikka:
        neli-viis korda päevas, üks supilusikatäis korraga. Mõru vahulill on
        Eestis
        tavalisim, kuid ilmselt võib kasutada ka teiste vahulilleliikide juuri.
        Kõige
        paremad ravimid on aga hoopis meil mittekasvavad liigid.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="mvahulill2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
