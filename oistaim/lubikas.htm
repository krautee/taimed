<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>lubikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/lubikas.jpg" width="200" height="270" align="right"
border="1" hspace="6" vspace="6"><font face="Arial" color="#005500"><big><strong>Lubikas</strong><br>
</big><em><strong>(Sesleria caerulea)</strong></em><br>
libahein, lips, hõbehein, marjakörred, mustpea</font></p>

<font FACE="Arial" SIZE="2">
<p>Lubikas on omapärase välimusega Lääne- ja Põhja-Eestis levinud kõrreline.
Kesk-Eestis kasvab ta hoopis harvem ning Lõuna- ja Ida-Eestis on päris
haruldane. Sellise leviku põhjuseks suur lubjalembesus. Kui muld pole piisavalt
paene, siis ta lihtsalt ei hakkagi seal kasvama. Lubikas ei kasva ka päris
kuivadel niitudel, ta eelistab tavalistest niiskemaid ja võib vahel isegi
soodes kasvada.</p>
<p>Lubika kõige iseloomulikumaks osaks on tema õisik. See on tal lühem kui
enamikel teistel meie kõrrelistel. Õisik on munakujuline kuni ovaalne, vahel
peaaegu ümmargune. Vahel võib lubika õisik segi minna süstlehise teelehe nutiga.
Sellise nutitaolise õisiku pikkus on vaid üks-kaks sentimeetrit. Iseloomulik
on ka õisiku tume rohekas, lillakas kuni peaaegu must värvus.</p>
<p>Lubika võib siiski ära tunda ka ainult lehtede järgi. Ülaküljelt on need
valkjas- või hallikasrohelised ja tuhmid, alaküljelt aga tumerohelised ja läikivad.
Kui lubika leht tihedalt sõrmede vahele võtta ja siis leht nende vahelt läbi
tõmmata, jääb sõrmedele valge kiht. Ka lubi on valge ja välimuseltki
sarnane sellele &quot;lubikalubjale&quot;. Nii hakkasidki soomlased seda taime
lubikaks kutsuma ja eestlased võtsid selle nimetuse neilt üle. Lehtedel on
veel teinegi huvitav tunnus. Nimelt selle vaid mõne millimeetri laiuse lehe
keskel märkame kaht läbipaistvat triipu. Tavaliselt on lehed koondunud väikeseks
puhmaks.</p>
<p>Lubikas pole aga päris rahvapärane nimi. Meie esivanemad on teda kutsunud näiteks
marjakõrreks, sest tema otsa oli hea korjatud <a href="metsmaas.htm" style="color: #005500"> metsmaasikaid</a> lükkida. Maasikate
valmimise ajal on lubikakõrred juba sageli kuivanud ja omandanud kauni
vasekarva helgi. Kõige rohkem nimesid viitab aga lubika sitkusele. Nimelt pidi
teda väga raske niita olema - nii kui vikatiga tõmbad, kohe libiseb eest ära.
Selle omadusega on seotud nimed libahein, lips ja teised seesugused. Loomasöödana
tal erilist väärtust pole ja seetõttu teda ka põldudel ei kasvatata.
Looduslikel karjamaadel ja metsaelanike toidulaual on lubikal tähtsus siiski
olemas.</font></p>
<div align="center"><center>

<table border="1" cellspacing="1">
  <tr>
    <td><a href="lubikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
