<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik jänesekapsas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/janesek.jpg"
            align="right" hspace="6" height="270" width="200" vspace="6" border="1">
        </b><strong>Harilik jänesekapsas</strong><br>
      </font><font face="Arial" size="3" color="#005300"><em><strong>(Oxalis
            acetosella)</strong></em><br>
        jäneseoblikad, jäneseapukad, käokapsas, meesterahva soone rohud</font></p>
    <p><font face="Arial" size="2">Jänesekapsast tunnevad ilmselt kõik, aga kas
        te ka teate, et jänesekapsaid on mitusada liiki ja kõige suurem
        liigirikkus on hoopis troopilistel aladel. Eesti looduses kasvab neist
        vaid üks: harilik jänesekapsas. Paljusid teisi jänesekapsa perekonna
        liike kasvatatakse dekoratiivsete lehtede ja vahel ka õite pärast nii
        aedades kui toas aknalaual.<br>
      </font></p>
    <font face="Arial" size="2">
      <p>Meie harilikku jänesekapsast iseloomustavad õrnad puhasrohelised, vahel
        veidi kollaka varjundiga lehed ja valged õied. Teistel liikidel võivad
        õied olla nii kollased kui punased, sageli teisteski toonides, mõnikord
        kirjud. Ka meie kuusemetsade põlisasuka õied ei ole alati lihtsalt
        lumekarva. Sageli võib õiel näha roosakaid või lillakaid sooni,
        kroonlehtede alusel aga väikest kollast laiku. Mõnikord on kogu
        jänesekapsa leht veidi roosa või lilla jumega. Harilikul jänesekapsal on
        iga õierao tipus vaid üks õis, kuid mais või juuni algul võib neid
        metsas nii palju olla, nagu oleks kogu maa lumeräitsakatega kaetud.</p>
    </font><font face="Arial" size="2">
      <p>Arvatavasti olete märganud jänesekapsa õisi ainult kevadel. Botaanikud
        aga räägivad, et jänesekapsas õitseb hilissügiseni. Mida see tähendab ja
        miks neid õisi siis näha ei ole? Lugu on nii, et hilisemad õied on
        erinevalt kevadistest lühikese raoga ja peidavad end kas metsakõdusse
        või tihedasse samblakihti. Selliseid õisi ei näe kunagi avatult ja need
        jäävadki pungataoliselt kinni. Kui selline õis katki lõigata, näeme, et
        sel pole kõik õie osad normaalselt arenenud. Need õied tolmeldavad end
        ise ja lõpuks arenevad neist täiesti idanemisvõimelised seemned.<span style="font-family: serif;"></span><br>
        <font face="Arial" size="2">
        </font></p>
    </font><font face="Arial" size="2">
      <p>Seemnetega paljunemine ei ole jänesekapsal siiski peamine. Kui taim
        ettevaatlikult mullast üles tõmmata, siis näeme, et tal on all lihakate
        soomustega kaetud risoom, mille külge kinnituvad veel harunevad juured.
        Risoomi abil laiendabki jänesekapsas end igas suunas. Lihakad soomused
        on aga
        varuainete säilituspaigaks, et kevadel kiiresti kasvama hakata.
        Maapealset vart
        harilikul jänesekapsal polegi.</p>
      <p>Veidi ka jänesekapsa söömisest. Tema hapukat maitset on tundnud ilmselt
        igaüks.
        Nii salatit kui
        suppi
        võib valmistada
        igast
        jänesekapsa maapealsest osast,
        kuid
        vitamiin C poolest on eriti rikkad tema lehed.
        Seejuures peab
        siiski
        teadma ka
        seda, et miski liigne ei ole hea. Suures koguses sööduna võivad
        jänesekapsa
        lehed suure oksaal- ehk oblikhappe sisalduse tõttu põhjustada mürgistust
        ja raskeid neerude kahjustusi. Nii et olge jänesekapsa
        söömisel mõõdukad.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="janesek2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
