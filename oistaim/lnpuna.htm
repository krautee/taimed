<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>liht-naistepuna - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/lihtnpuna.jpg" align="right" border="1" hspace="6" vspace="6" width="200"
height="270"> </b><strong>Liht-naistepuna</strong><br>
</font><font color="#005500" size="3" face="Arial"><em><strong>(Hypericum perforatum)</strong></em><br>
jaanilill, luuvalurohi, neitsipuna, vereseletuserohi, viinalill</font></p>

<font FACE="Arial" SIZE="2">
<p>Naistepuna on vana ja rahva hulgas tuntud ravimtaim, kel on palju erinevaid
kasulikke omadusi. Egas siis ilma asjata öeldud, et jaanilaupäeva öösel
korjatud jaanirohud aitavad terve aasta iga haiguse vastu. Naistepunal arvati
olevat koguni nõiavägi.</p>
<p>Naistepuna hakkab õitsema jaanipäeva ajal ja sellest ka paljud Jaaniga
seotud nimed. Õitsvaid naistepunasid võib edaspidi paari kuu jooksul kohata.
Parimaks ravimiks on siiski suve alguse taimed, kui õied on alles noored.
Korjata tuleb naistepunal peaaegu kogu vart koos lehtede ja õitega. Kasvama jäetakse
selle taime kõige alumine puitunud varre osa. Kuivatamiseks võib naistepunad
kimpu siduda, et neid oleks siis hea kuhugi sooja ja pimedasse riputada. Kuidas siis seda väärtuslikku ravimit kasutada? Sagedamini tehakse seda teena
ja õli- või viinaleotisena. Naistepuna abil on ka kibedaid veine toodetud. Lõuna-Eestis
kutsutakse naistepuna sageli viinalilleks seepärast, et teda pandi sageli
kosjaviina sisse, et viin võimsam ja armuasjade ajamine kindlam saaksid. Samuti
andvat naistepuna õied värvitule viinale kauni punase värvuse.</p>
<p>Rahvapäraste nimede järgi võib otsustada, et naistepuna on mitmete
naistehaiguste ravimisel tähtis taim. Seda ta tõepoolest on. Kuid naistepuna
aitab ka mitmete muude siseelundite, eriti aga seedeteede häirete korral. Välispidiselt
on naistepuna kasutatud haavade, paisete ja põletuste raviks ja igeme- ning suu
limaskestade põletike korral kuristamiseks. Ergutava vahendina on ta õige taim
ka paljude teiste hädade puhul, eriti hästi mõjub ta hingamisteedele.
Naistepunal on aga ka lihtsalt kogu keha rahustav toime.</p>
<p>Kust naistepuna oma nime on saanud, selle kohta on mitu erinevat arvamust. Ühed
arvavad, et kui “naisterahvastel on asjad kinni, siis naistepunadest tee teeb
lahti”. Teised on jälle seda meelt, et verejooks jääb hoopis kinni. Kõige
laiemalt on aga levinud teadmine, et “kui naesterahvad kahvatud ja valged
seisavad, siis pidada nad naestepuna-heinadest keedetud teed jooma. Siis tuleb
puna palgesse”.</p>
<p>Naistepunadega saab nahka parkida ning siidist, eriti aga villast riiet värvida.
Naistepuna kogu maapealne osa annab erinevate ainetega koos kollase, punase või
vahel peaaegu musta värvi.</p>
<p>Sagedasti esinevaid naistepuna liike on meil kaks: liht- ja kandiline
naistepuna. Nad on mõlemad piisavalt sarnased, et sobida nii ravimtaimeks,
parkimiseks kui ka värvaine tootmiseks. Siiski on ka paar kindlat
eristamistunnust. Esiteks on kandilise naistepuna vars selgesti neljakandiline,
liht-naistepunal on aga vars ümar ja vaid kahe tiivulise kandiga. Teiseks on
liht-naistepuna õite tupplehed kaunis terava tipuga, kandilisel naistepunal aga
tömbid.</p>
<p>Lõpetuseks aga ka väike hoiatus. Suures koguses võib naistepuna põhjustada
mürgistusi. Seejuures sageli avaldub mürk alles siis, kui heledale nahale
paistab päikesevalgus. Seega muutub inimene või loom valguse suhtes ülitundlikuks.
Õnnetumatel juhtudel võib naistepunamürgistus viia ka krampide ja
ajukahjustuseni.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="lnpuna2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
