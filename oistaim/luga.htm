<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik luga - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/har-luga.jpg" width="200" height="270" border="1"
align="right" hspace="6" vspace="6"><font color="#005500" size="4" face="Arial"><strong>Harilik
luga</strong><br>
</font><font color="#005500" size="3" face="Arial"><em><strong>(Juncus effusus)</strong></em><br>
kõrges, lambaluded, luht, sookaislad, konnaosjad</font></p>

<font FACE="Arial" SIZE="2">
<p>Load on suur taimeperekond. Meie looduses kasvab 17 liiki lugasid. Enamik
neist on üksteisest raskesti eristatavad. Kergemini äratuntavad on näiteks
keraluga ja harilik luga. Mõlemad on mätastena kasvavad suured ja üpris
tavalised liigid. Erinevuseks on vaid see, et keraloa õisik meenutab ilusat
tihedat kera, hariliku loa õisik on aga ebakorrapärasem ja hõredam. Lugadel
on iseloomulikud ruljad lehed. Mõnikord on aga lehtedest alles jäänud vaid
varre alusel olevad lehetuped. Sel juhul on varred ruljad ja seest täidetud
valge koheva säsiga. Nii on lugu ka hariliku loaga. Harilikul loal on väga
iseloomulikud siledad tumerohelised, veidi läikivad varred.</p>
<p>Harilik luga kasvab märgadel niitudel ja karjamaadel. Vahel võib ta muutuda
päris tüütuks umbrohuks. Umbrohi on luga seepärast, et tema väärtus loomasöödana
on väga madal. Ehkki harilik luga on märgade kasvukohtade taim, on tal üks
huvitav võime. Nimelt on ta kui looduslik kuivendaja - hariliku loa kasvukohad
muutuvad järjest kuivemaks. Sellega teeb luga paljudele taimedele head. Eeskätt
saavad mõnevõrra kuivemates tingimustes paremini sirguda noored puude tõusmed.
Inimesele tähendab see, et niit võib kinni kasvada, võsastuda.</p>
<p>Hariliku loa õisik kasvaks nagu välja varre keskkohast. Tegelikult on ta
siiski varre tipul. Lihtsalt on tal õisiku alusel veel pikk kandeleht, mis on väliselt
sarnane varrega ja suundub ülepoole nagu vars. Õied on harilikul loal väikesed,
roostepruunid ja asuvad pikkadel raagudel. Neist arenevad aga väikesed kuprad.
Augustis valmivad seemned on hariliku loa peamiseks paljunemisvahendiks.</p>
<p>Kui harilik luga ja keraluga kasvavad niisketes kasvukohtades, siis lugade
perekonna esindajaid kohtab tegelikult pea kõikjal. Sagedamini võime neid näha
veel muru sees küllaltki tavalistel kohtadel. Laiem majanduslik tähtsus on aga
just harilikul ja keraloal. Nende varred on pikad ja painduvad ning nii
on neid kasutatud mitmesuguste vaipade punumiseks. Kuid loa vartest võib
valmistada ka huvitavaid iluasju.</font></p>
<div align="center"><center>

<table border="1" cellspacing="1">
  <tr>
    <td><a href="luga2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
