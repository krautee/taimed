<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>harilik luga - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/har-luga.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><strong>Harilik
          luga</strong><br>
      </font><font face="Arial" size="3" color="#005500"><b>(</b><em><strong>Juncus
            effusus</strong></em><strong>)</strong><br>
        kõrges, lambaluded, luht, sookaislad, konnaosjad</font></p>
    <font face="Arial" size="2">
      <p>Load on suur taimeperekond. Maailmas kasvab neid kolmesaja ringis,
        Eestis rohkem kui viisteist. Mitmeid lugasid on üksteisest raske
        eristada. Kergemini äratuntavad on näiteks keraluga ja harilik luga.
        Mõlemad kasvavad mätastena, mõlemad on suurt kasvu ja üpris tavalised
        liigid. Kui keraloa tihe õisik meenutab kera, siis hariliku loa õisik on
        ebakorrapärasem ja hõredam. Teiste tunnuste poolest on nad sarnased.</p>
      <p>Lugadel
        on iseloomulikud ruljad lehed. Mõnikord on aga lehtedest alles jäänud
        vaid
        varre alusel olevad lehetuped. Sel juhul on varred ruljad ja seest
        täidetud
        valge koheva säsiga. Nii on lugu ka hariliku loaga. Harilikul loal on
        väga
        iseloomulikud siledad tumerohelised, veidi läikivad varred. Varred on
        tal ruljad, tumerohelised ja seest valge koheva säsiga täidetud.
        Hariliku loa pikki ja painduvaid varsi on kasutatud näiteks vaipade
        punumiseks, samuti on neist valmistatud iluasju.</p>
      <p>Hariliku loa õisik kasvaks nagu varre keskelt välja. Tegelikult on
        õisik siiski varre tipul ja üks leht on harilikul loal ka - pikk õisiku
        kandeleht. Õisiku kandeleht kinnitub täpselt õisiku alla ja näeb välja
        nagu vars, varre pikendus. Õied on harilikul loal väikesed,
        roostepruunid ja asuvad pikkadel raagudel. Õitest arenevad harilikul
        loal, nagu ka kõigil teistel lugadel, kuprad. Lugade kupardes on palju
        väikesi seemneid. Augustis valmivad seemned on hariliku loa peamiseks
        levimisvahendiks.</p>
      <p>Harilik luga kasvab märgadel niitudel ja karjamaadel, kus ta vahel ka
        umbrohuna võib käituda. Umbrohtude hulka võib hariliku loa arvata
        seepärast, et tema väärtus loomasöödana on väga madal. Märgades
        kasvukohtades toimib harilik luga kui looduslik kuivendaja, sest ta
        muudab oma kasvukohad kuivemaks. Sellega teeb ta paljudele taimedele
        head. Eeskätt saavad mõnevõrra kuivemates tingimustes paremini sirguda
        puude tõusmed. Harilik luga on tüüpiline raiesmike taim. Kui puud vee
        tarbjatena on eemaldatud, muutub raiesmik sageli märjemaks, kui oli enne
        metsaalune. Taolised vesised alad asustab kiiresti harilik luga, kelle
        varjus saavad omakorda paremini kasvada noored puud. Inimesele tähendab
        see, et niit võib kinni kasvada, võsastuda.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="luga2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
