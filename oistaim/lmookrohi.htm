<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>lääne-mõõkrohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/lmrohi.jpg" width="270" height="200" align="right"
border="1" hspace="6" vspace="6"><font face="Arial" color="#005500"><big><strong>Lääne-mõõkrohi</strong><br>
</big><em><strong>(Cladium mariscus)</strong></em><br>
tarn, suur puik, puhn, suur maarja-nuppjõhv</font></p>

<font FACE="Arial" SIZE="2">
<p>Kui korraldataks konkurss meie kõige karedamale taimele, siis võiks lääne-mõõkrohi
olla üks preemia kandidaat. Ilmselt pole ühegi teise Eesti taime lehed nii
karedad kui seda on lääne-mõõkrohu omad. Õigemini on tal karedad vaid
leheservad ja alumise külje keskel olev ribi, kuid sellest piisab. Kui püüate
tema lehte mööda tipust aluse suunas sõrmega tõmmata, siis tunnete ise. Kui
te liiga õrnalt sõrme vastu lehte ei pane, siis ei jõuagi te seda liigutada.
Lehe aluse poolt tipu suunas liikudes on aga leht täiesti sile. Kui luup appi võtta ja
lehe pinda lähemalt uurida, siis on põhjus selge. Leheservadel ja alakülje
ribil on noataolised tugevad tagurpidi viltu konksukesed. See tähendab, et ühte
pidi tõmmates libiseb sõrm neist kergesti üle, teistpidi lõikuvad aga
&quot;noad&quot; naha sisse ja hoiavad sõrme kõvasti kinni.</p>
<p>Lääne-mõõkrohu teevad eriti suursuguseks taimeks veel tema kõrge kasv ja
kasvamine tihedate kogumikena. Eestis on ta levinud üksnes lääneosas.
Sagedamini võime teda kohata näiteks Saaremaal ja Muhumaal. Kuid neis
paikades, kus ta kasvab, on teda alati massiliselt. Lääne-mõõkrohu taimed
kasvavad enamasti tihedalt koos, nii et vahel on nende tihnikust üpris raske läbi
tungida. Millest siis selline massiline esinemine?</p>
<p>Lääne-mõõkrohi kasvab meil oma loodusliku levila põhjapiiril, näiteks
Soomest teda enam ei leita. Siia on ta jäänud ajast, kui Eesti aladel valitses
soojem kliima. Kuid nüüdseks on meie kliima nii palju jahedam ja mõõkrohu
seemned ei suuda enam valmida. Õigemini ei proovigi mõõkrohi tavaliselt oma
seemneid kasvatada. Tema viljad, pähklikesed, närbuvad juba juuli lõpul, kohe
peale õitsemist. Kuid ometi on mõõkrohi kindlalt meie looduses püsinud juba
aastatuhandeid. Lääne-mõõkrohul on maa sees tugev harunenud risoom.
Risoomiharud võivad anda alguse uuele taimele. Nii võib mõõkrohi hästi
levida ka ilma seemneteta. Kaugele ta nii ei jõua, kuid oma vana kasvupaiga võib
küll tihedalt täita. Selline paljunemisviis viibki padriku tekkimiseni.</p>
<p>Tihe padrik tugevaid varsi on aga hea toormaterjal katuste tegemiseks.
Skandinaavias on seda ka tehtud. Samuti on lääne-mõõkrohi mõnel pool
oluliseks turbakihi moodustajaks. Ta võib kasvada nii järvede kallastel kui
soodes.</p>
<p>Lääne-mõõkrohi on oma iidse päritolu ja vähese leviku tõttu võetud
meil looduskaitse alla.</font></p>
<div align="center"><center>

<table border="1" cellspacing="1">
  <tr>
    <td><a href="lmookrohi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
