<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>lääne-mõõkrohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/lmrohi.jpg" hspace="6" height="200" width="270"
        vspace="6" border="1" align="right"><font face="Arial" color="#005500"><big><strong>Lääne-mõõkrohi</strong><br>
        </big><em><strong>(Cladium mariscus)</strong></em><br>
        tarn, suur puik, puhn, suur maarja-nuppjõhv</font></p>
    <font face="Arial" size="2">
      <p>Kui tahta valida Eesti kõige karedam taim, siis oleks lääne-mõõkrohi
        hea kandidaat. Ilmselt pole ühegi teise Eesti taime lehed nii karedad
        kui lääne-mõõkrohul. Õigemini on tal karedad vaid leheservad ja ribi
        lehe alumise küljel, kuid sellest piisab. Kui püüate lehte mööda tipust
        aluse suunas sõrmega tõmmata, siis tunnete ise. Lehe aluse poolt tipu
        suunas liikudes on leht seevastu täiesti sile. Kui lehe pinda lähemalt
        uurida, siis on põhjus selge. Lehe servadel ja alakülje ribil on tugevad
        tagurpidi konksukesed. See tähendab, et ühtpidi tõmmates libiseb sõrm
        neist kergesti üle, teistpidi lõikuvad aga "konksud" naha sisse ja
        hoiavad sõrme kõvasti kinni.</p>
      <p>Lääne-mõõkrohu teevad eriti suursuguseks taimeks veel tema kõrge kasv
        ja
        kasvamine tihedate kogumikena. Eestis on ta levinud üksnes lääneosas.
        Sagedamini võime teda kohata näiteks Saaremaal ja Muhumaal. Kuid neis
        paikades, kus ta kasvab, on teda alati massiliselt. Lääne-mõõkrohu
        taimed
        kasvavad enamasti tihedalt koos, nii et vahel on nende tihnikust üpris
        raske läbi
        tungida. Millest siis selline tihedate laikudena esinemine?</p>
      <p>Lääne-mõõkrohi kasvab meil oma loodusliku levila põhjapiiril. Siia on
        ta jäänud ajast, kui Eesti aladel valitses soojem kliima. Nüüdseks on
        kliima jahedam ja mõõkrohu seemned ei suuda valmida. Õigemini ei
        proovigi mõõkrohi tavaliselt seemneid kasvatada. Tema viljad,
        pähklikesed, närbuvad juba juuli lõpul, kohe peale õitsemist. Sellest
        hoolimata on mõõkrohi meie looduses kindlalt püsinud juba
        aastatuhandeid. Lääne-mõõkrohul on maa sees tugev harunenud risoom.
        Risoomi harud võivad alguse anda uuele taimele. Nii saab mõõkrohi levida
        ka seemneteta. Kaugele ta nii ei jõua, kuid oma algse kasvukoha võib ta
        tugeva ja suure taimena täita küll. Risoomidega paljunemine viibki
        tiheda mõõkrohu padriku kujunemiseni.</p>
    </font>
    <p><font face="Arial" size="2">Tihe padrik tugevaid varsi on hea
        toormaterjal katuste tegemiseks. Skandinaavias on teda sel eesmärgil
        kasutatud. Samuti on lääne-mõõkrohi mõnel pool madalsoodes oluliseks
        turbakihi moodustajaks. Lääne-mõõkrohi on iidse, täpsemini reliktse
        päritolu ja vähese leviku tõttu Eestis looduskaitse all (III
        kategooria).<br>
        <br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="lmookrohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
