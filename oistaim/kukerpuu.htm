<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kukerpuu - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/kukerpuu.jpg"
            hspace="6" height="200" width="270" vspace="6" border="1" align="right"></b><strong>Harilik
          kukerpuu</strong><br>
      </font><font face="Arial" size="3" color="#005500"><em><strong>(Berberis
            vulgaris)</strong></em><br>
        barbariis, hapumarjapuu, kukerkuusk, paaberits</font></p>
    <p><font face="Arial" size="2">Kukerpuu jääb kindlasti meelde kõigile, kes
        maitsevad ta punaseid marju. Need on mõnusalt hapuka maitsega. Marjad on
        küll väikesed, kuid kasvavad suures kobaras ja seetõttu on neid lihtne
        korjata. Kukerpuu marjad on paljudes tööstusharudes hinnatud. Näiteks
        tehakse neist kompvekke. Varem laialt levinud köhaleevendav lutsukomm
        Barbariss oli just selle marja abil hapukaks tehtud. Kukerpuu
        ladinakeelsest nimest Berberis sai komm ka nime. Kukerpuu marjadel on
        lai kasutuspõld seepärast, et need sisaldavad palju erinevaid happeid,
        suhkruid ja rohkesti C/vitamiini. Muide, ka siis kui marju pole, saab
        kukerpuult hea maitse suhu. Hapukad on ka lehed, mida võib julgelt
        näksida.</font></p>
    <font face="Arial" size="2">
      <p>Kukerpuu on rohkem kui söögitaim, temast on abi ka haiguste vastu. Kõik
        taime osad juurtest viljadeni sisaldavad raviomadustega aineid, kuid
        rohkem kasutatakse lehti ja juuri. Lehti kogutakse pärast õitsemist,
        juuri septembris-oktoobris. Kukerpuud on edukalt kasutatud mitmete
        seedehäirete, maksahaiguste ja sapiteede hädade korral. Neil on
        valuvaigistav, verejookse peatav ning vereringe tööd parandav toime.</p>
      <p>Rohkesti on harilikku kukerpuud kasutatud värvimisel. Tooretest
        marjadest saadi kollast, valminutest punast värvi villast kangast,
        siidriiet või nahka. Sidrunkollast värvi annab koor ja juured, isegi
        puit. Puit on ka ise kollakas, kõva ja sobib hästi väikeste iluesemete
        valmistamiseks. Eriti kauni läike omandab kukerpuu puit poleerimisel.</p>
      <p>Sageli võib kukerpuud näha linna parkides. Seal torkab ta kevadel silma
        kollaste õiekobarate tõttu. Sügisel on need asendunud punaste mahlakate
        marjadega. Väga tihti võib kohata tema tumepunaste lehtedega vormi. Hea
        on seegi, et ta laseb end kääridega lõikuda. Nii võime sageli kohata
        kukerpuust istutatud hekke. Viljapõldude lähedalt tavatsetakse seevastu
        kõik kukerpuud ära hävitada - tema kevadiste lehtede all võime leida
        oranşikaid punktikesi, roosteseeni, kes hiljem hakkavad kahjustama
        teravilja.</p>
      <p>Peale hariliku kukerpuu, kes kasvab meil looduses, võib pargis sageli
        kohata
        ka Thunbergi kukerpuud. Viimase leheserv on aga terve, harilikul on see
        saagjas.
        Ka on sel võõramaalasel õied
        välisküljelt
        punakad. Thunbergi kukerpuu marjad
        on ühekaupa või kuni viiekesi koos, hariliku kukerpuu viljad moodustavad
        aga
        pika kobara, milles on üle kümne marja. Ka on hariliku kukerpuu astlad
        tavaliselt kolmeharulised, sel teisel aga üheharulised. Muide, astlad on
        neil
        tekkinud lehtedest. Selles veendumiseks püüdke üks astel ära tõmmata
        ja te näete, et see tuleb ära nagu leht, ilma, et tõmbaks endaga ühes
        osa
        koorest või puidust.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kukerpuu2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
