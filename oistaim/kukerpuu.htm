<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kukerpuu - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/kukerpuu.jpg" align="right" border="1" hspace="6" vspace="6" width="270"
height="200"></b><strong>Harilik kukerpuu</strong><br>
</font><font color="#005500" size="3" face="Arial"><em><strong>(Berberis vulgaris)</strong></em><br>
barbariis, hapumarjapuu, kukerkuusk, paaberits</font></p>

<p><font size="2" face="Arial">Kukerpuu jääb kindlasti meelde kõigile neile,
kes maitsevad ta punaseid marju. Need on mõnusalt hapuka maitsega. Marjad on küll
väikesed, kuid kasvavad suures kobaras ja seetõttu on neid lihtne korjata.
Kukerpuu marjad on paljudes tööstusharudes hinnatud. Näiteks tehakse neist
kompvekke. Varem laialt levinud köhaleevendav lutsukomm “Barbariss” oli
just selle marja abil hapukaks tehtud. Kukerpuu ladinakeelsest nimest <i>Berberis</i>
sai komm oma nime, aga sellest on tekkinud saksa ja vene keele vahendusel palju
rahvapäraseid nimesid (paburitski, barbariis jne.). Kuid marjadest tehakse ka
maitsvat keedist, samuti tarretisi. Hapukad marjad on ka jookide valmistamisel
alati hea materjal. Kukerpuu marjadel on nii lai kasutuspõld seepärast, et nad
sisaldavad palju erinevaid happeid ja suhkruid, aga rohkesti ka vitamiini C.
Muide, ka siis kui marju pole, saab kukerpuult hea maitse suhu. Hapukad on ka
lehed, mida võib julgelt näksida.</p>

<p>Kukerpuu on aga rohkemat kui lihtsalt söögitaim, ta on abimees ka
ravimisel. Kõik taime osad juurtest viljadeni sisaldavad raviomadustega aineid,
kuid rohkem kasutatakse lehti ja juuri. Lehti kogutakse pärast õitsemist,
juuri septembris-oktoobris. Kukerpuust valmistatud
ravivahendeid on edukalt
kasutatud mitmete seedehäirete,
maksahaiguste
ja
sapiteede hädade korral. Neil
on ka valuvaigistav ja verejookse peatav
ning vereringe tööd
parandav
toime.</p>
<p>Rohkesti on harilikku kukerpuud kasutatud värvimisel. Tooretest marjadest
saadi kollast, valminutest punast värvi villast kangast, siidriiet või nahka.
Sidrunkollast värvi annab koor ja juured, isegi puit. Puit on ka ise kollakas,
kõva ja sobib hästi väikeste iluesemete valmistamiseks. Eriti kauni läike
omandab kukerpuu puit aga poleerimisel.</p>
<p>Sageli võib kukerpuud näha linnaparkides. Seal torkab ta silma kevadel
ilusate kollaste õiekobarate tõttu. Sügisel on need asendunud punaste
mahlakate marjadega. Tihti võib kohata ka tema kaunist tumepunaste lehtedega
vormi. Hea on seegi, et ta laseb enda kallal kääridega tööd teha. Nii võime
sageli kohata kukerpuust tehtud kaunist pöetud hekki. Viljapõldude lähedalt
tavatsetakse aga kõik kukerpuud ära hävitada, sest tema kevadiste lehtede all
võime leida oranzikaid punktikesi: roosteseeni, kes hiljem hakkavad kahjustama
meie söögivilja.</p>
<p>Peale hariliku kukerpuu, kes kasvab meil looduses, võib pargis sageli kohata
ka Thunbergi kukerpuud. Viimase leheserv on aga terve, harilikul on see saagjas.
Ka on sel võõramaalasel õied
välisküljelt
punakad. Thunbergi kukerpuu marjad
on ühekaupa või kuni viiekesi koos, hariliku kukerpuu viljad moodustavad aga
pika kobara, milles on üle kümne marja. Ka on hariliku kukerpuu astlad
tavaliselt kolmeharulised, sel teisel aga üheharulised. Muide, astlad on
neil
tekkinud lehtedest. Selles veendumiseks püüdke üks astel ära tõmmata
ja te näete, et see tuleb ära nagu leht, ilma, et tõmbaks endaga ühes osa
koorest või puidust.</p>
</font>
<div align="center"><center>

<table border="1" cellspacing="1">
  <tr>
    <td><a href="kukerpuu2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
