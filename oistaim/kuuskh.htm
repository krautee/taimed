<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kuuskhein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/har-kuuskh.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><b>
        </b><strong>Harilik
          kuuskhein</strong><br>
      </font><font face="Arial" size="3" color="#005500"><em><strong>(Hippuris
            vulgaris)</strong></em><br>
        vesikuusk, murukuusk, merikuusk, jõenõgesse</font></p>
    <p><font face="Arial" size="2">Kes kuuskheina näinud, aimab kohe, miks tal
        on selline nimi. Taime välimus on kuusega märkimisväärselt sarnane:
        maast kerkib püstine sirge vars, mis oleks nagu kuuse tüvi, ja selle
        küljes on männastena lehed, mis oleks nagu kuuse oksad. Männastena? See
        tähendab, et palju lehti kasvab varrel ühel kõrgusel ringiratast ümber
        varre. Samamoodi kasvavad tüvest välja ka kuuse oksad. Nende männaste
        arvu järgi saab isegi kuuse vanust määrata. Kuuskheina vanust
        lehemännaste arvu järgi leida ei saa, sest kuigi taim tervikuna on
        mitmeaastane, elavad maa-pealsed varred vaid ühe aasta. Kauem elab
        kuuskheina risoom.</font></p>
    <font face="Arial" size="2">
      <p>Ehituselt on kuuskheina maapealne ja maa-alune osa, teisisõnu, vars ja
        risoom, sarnased. Mõlemad on lülilised ja lihakad. Varred oleks nagu
        kokku pandud mõne sentimeetri pikkustest mahlakatest lülidest. Kui nüüd
        natuke edasi mõelda, siis polegi võib-olla raske arvata, kus kuuskhein
        kasvab. Kuivades kohtades saavad lihakad taimed kasvada ainult siis, kui
        neil on erilised kohastumused vee kogumiseks ja säilitamiseks,
        kuuskheinal taolisi pole.</p>
      <p>Kuuskhein on veetaim. Kõige meelsamini kasvab ta madalas vees, nii et
        pool võsust on vee all, teine pool vee peal. Hädapärast saab kuuskhein
        hakkama ka ärakuivanud veekogu niiskes kaldamudas. Kuuskheina varre
        kogupikkus on tavaliselt pool meetrit. Kui aga mõnel aastal on vesi
        eriti kõrge, siis võib ta kasvada isegi kuni pooleteise meetri
        pikkuseks. Nii pikaks peab kuuskhein kasvama seepärast, et tema õied ja
        seega ka seemned arenevad ainult õhus.</p>
      Kui jutt juba õite peale läks, siis veidi ka neist. Kuuskheina õied on
      õige veidrad, need on paari millimeetri pikkused ja paljud õie osad on
      taandarenenud. Tolmukaid ja emakaid on igas õies ainult üks. Värvuselt on
      õied tagasihoidlikult rohekad. Esmatähtis on kuuskheintel levimine risoomi
      harude ja tükkide abil. Risoomi igale sõlmekohale võivad kasvada juured.
      Seega võib igast risoomi tükist alguse saada uus taim.<br>
      <br>
      Huvitav, kas kuuskheinast ka kellelegi kasu on? On küll, tema veesisesed
      lehed on toiduks kaladele ja kogu taim on meeldiv maiusroog
      põhjapõtradele. Viimane on nimetamisväärne seepärast, et kuuskhein levib
      ka külmadel aladel. Nii kasvab ta näiteks Gröönimaal.<br>
      <br>
      Lõpetuseks teistest perekonna kuuskhein liikidest. Peale hariliku
      kuuskheina kasvab Eestis ka haruldane süstlehine kuuskhein. Viimasel on
      männases vähem lehti (3-7). Süstlehine kuuskhein kasvab mererannas
      soolases vees. Harilik kuuskhein kasvab ennekõike magedas vees, aga saab
      hakkama ka veidi soolases (meres). <br>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kuuskh2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
