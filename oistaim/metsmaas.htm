<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>metsmaasikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/mmaasikas.jpg"
            hspace="6" height="200" width="270" vspace="6" border="1" align="right">
        </b><strong>Metsmaasikas</strong><br>
      </font><font face="Arial" size="3" color="#005300"><em><strong>(Fragaria
            vesca)</strong></em><br>
        maasik, maasikmari, mansikas, mänsikad</font></p>
    <p align="left"><font face="Arial" size="2">Metsmaasika välimus ei vaja
        ilmselt
        lähemat tutvustamist. Kuid vahel aetakse ta segamini kahe teise
        maasikaliigiga.
        Nendeks on muulukas ja kõrge maasikas. Muuluka viljadel on tupplehed
        tihedalt
        ümber, maasikal aga sellest eemalehoiduvad, ka on muuluka mari lapikum
        ning
        teise maitsega. Kõrge maasikas on aga suurekasvulisem, viljadki on
        suuremad ja
        leherootsud ning õieraod on harali karvadega.</font></p>
    <font face="Arial" size="2">
      <p>Maasika “marjad” maitsevad kõigile ja on väga kasulikud. Tavaliselt ei
        teata, et maasika vili ei ole botaanilises mõttes mari. Kui maasikat
        lähemalt vaadata, võib tema pinnal näha väikesi heledaid täppe -
        pähklikesi. Koos lihakaks muutunud õie põhja pikendusega, nn maasikaga,
        moodustavad need koguvilja. Nii et lihakas maitsev osa viljast on hoopis
        õie jäänus! Seemnetaolised viljad maasika peal on ehituselt niisiis
        pähklikesed ja päris seeme on alles pähklikeste kaitsva kesta sees.</p>
    </font>
    <p><font face="Arial" size="2"><img src="images/mmaasikas1.jpg" hspace="6" height="270"
          width="200" vspace="6" border="1" align="left">Inimene sööb maasikaid
        nii
        toorelt, kui teeb neist ka maitsvaid moose. Metsmaasikas on ka tuntud
        ravimtaim. Seejuures ei kasutata ainult vilju vaid ka õisi ja lehti.
        Vitamiinirikas tee valmib kuivatatud marjadest. Maasikate kuivatamine ei
        olegi niisama lihtne - eks proovige! Maasikad meeldivad ka paljudele
        metsaasukatele. Neid söövad linnud ja ka karu ei jäta maasikaid
        korjamata. Metsmaasika jaoks on metsloomad kasulikumad kui inimesed,
        sest loomad levitavad vilju süües ka seemneid.</font></p>
    <font face="Arial" size="2">
      <p>Siiski on metsmaasika peamine levimisviis vegetatiivne ehk
        mittesuguline. Selleks kasvavad juurmiste lehtede kaenlast välja pikad
        maapealsed võsundid. Sõlmekohtadel need juurduvad ja annavad uue taime.
        Ühe taime võsundite kogupikkus võib olla ligi kolm meetrit ja nendel
        võivad alguse saada ligi nelikümmend uut taime. Võsunditest kasvanud
        noored taimed võivad juba samal aastal ise uusi võsundeid anda.</p>
      <p>Vegetatiivse levimise kiiruses on raske metsmaasikale vastast leida.
        Nii soovitatakse teda ka haljastuses suurte lagedate alade, eriti
        nõlvade katmiseks. Sellisest kattetaimest saab muuseas suure marjasaagi.
        Tasub teada, et poolvarjus kasvab metsmaasikas sageli paremini kui
        lauspäikeses. Samuti ei sobi maasikale liiga märjad või liivased mullad.
        Maasikavälu on kasulikuks kaunistuseks ka mesinike aedades, sest
        maasikas on hea meetaim. Samuti saavad tarude läheduses kõikide õite
        seemnealged viljastatud ja marjasaak on parem. Looduses on metsmaasikal
        keskmiselt kaks vilja, kuid aias heal mullal võib neid olla rohkem.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="metsmaas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
  </body>
</html>
