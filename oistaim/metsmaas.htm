<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>metsmaasikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/mmaasikas.jpg" align="right" border="1" hspace="6" vspace="6" width="270"
height="200"> </b><strong>Metsmaasikas</strong><br>
</font><font color="#005300" size="3" face="Arial"><em><strong>(Fragaria vesca)</strong></em><br>
maasik, maasikmari, mansikas, mänsikad</font></p>

<p align="left"><font FACE="Arial" SIZE="2">Metsmaasika välimus ei vaja ilmselt
lähemat tutvustamist. Kuid vahel aetakse ta segamini kahe teise maasikaliigiga.
Nendeks on muulukas ja kõrge maasikas. Muuluka viljadel on tupplehed tihedalt
ümber, maasikal aga sellest eemalehoiduvad, ka on muuluka mari lapikum ning
teise maitsega. Kõrge maasikas on aga suurekasvulisem, viljadki on suuremad ja
lehed ning varred palju karvasemad.</p>

<p>Maasikamari maitseb kõigile hästi ja on ka väga kasulik. Kuid
tavaliselt ilmselt ei teata, et maasika vili ei olegi mari. Kui võtta kahe sõrme
vahele üks pisike valminud vili, siis võib tema pinnal näha selgesti väikeseid
seemnekesi. Tegelikult need ongi maasika viljad, mis moodustavad koos lihakaks
muutunud õiepõhja pikendusega koguvilja. Nii et see maitsev osa on
hoopis õie jäänus. Need seemnekese taolised viljad selle peal on hoopis pähklikesed,
seeme on alles nende kaitsva kesta sees.</p>
</font>

<p><font size="2" face="Arial"><img src="images/mmaasikas1.jpg" align="left" border="1"
hspace="6" width="200" height="270" vspace="6">Inimene sööb maasikaid nii
toorelt, kui teeb neist ka maitsvaid moose. Kuid metsmaasikas on ka laialt
tuntud ravimtaim. Seejuures ei kasutata ainult vilju, vaid ka õisi ja lehti
ning varsigi. Neist võib teha teed või keedist. Et talvel maitsvat ja
vitamiinide vähesuse puhul head teed saada, selleks tuleb marjad ära
kuivatada. Kuivanud marjad peavad jääma punaseks, mustad on kõlbmatud. Eks
katsetage! Maasikad meeldivad loomulikult ka paljudele metsaasukatele. Neid söövad
nii rästad kui kuldnokad ja ega karugi maasikaid korjamata jäta. Metsloomad on aga
maasikale palju kasulikumad kui inimesed, sest nemad levitavad ka tema seemneid.</p>

<p>Siiski on metsmaasika peamine levimisviis tavaliselt teistsugune. Varjukates
kohtades paljuneb ta pea ainult vegetatiivselt. Selleks kasvavad tema
maa-alusest varrest, risoomist välja pikad maapealsed võsundid. Sõlmekohtadel
need juurduvad ning tekibki uus maasikataim. See on tal üks väga kindel
levimisviis. On leitud, et nii võib ühe taime võsundite kogupikkus olla ligi
kolm meetrit ja nendel võivad saada alguse ligi nelikümmend uut taime. Kuid tekkinud
noored võivad vahel juba samal aastal ise uusi taimi tekitada. Vegetatiivse
levimise kiiruses on raske metsmaasikale vastast leida. Nii soovitatakse teda ka
haljastusse suurte lagedate alade, eriti aga nõlvade katmiseks. Sellisest
ilupeenrast saab muuseas ka suure marjasaagi. Seejuures peab veel ütlema, et
poolvarjus kasvab maasikas sageli paremini kui lauspäikese käes. Samuti ei
sobi maasikale liiga märjad või liivased mullad. Maasikavälu on heaks
kaunistuseks ka mesinike koduaedadele, sest maasikas on hea meetaim. Samuti
saavad nii kõikide õite seemnealged viljastatud ja marjasaak on parem.
Looduses on maasikal keskmiselt vaid kaks vilja, kuid kultuurmaadel võib see arv
olla mitu korda suurem.</p>
</font>
<div align="center"><center>

<table border="1" cellspacing="1">
  <tr>
    <td><a href="metsmaas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>

<p>&nbsp;</p>

<p>&nbsp;</p>

<p>&nbsp;</p>

<p>&nbsp;</p>
</body>
</html>
