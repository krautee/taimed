<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>must vägihein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/mvagihein.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"> <strong>Must
vägihein</strong><br>
</font><font color="#005500" size="3" face="Arial"><em><strong>(Verbascum nigrum)</strong></em><br>
üheksaväeline, üdisma, hobuse-lõvirohi, metsatubak</font></p>

<font FACE="Arial" SIZE="2">
<p>Must vägihein paistab juba kaugelt silma. Põhjuseks on tema kõrgus ja pikk
erekollane õisik. Vahel moodustab musta vägiheina õiekobar peaaegu poole kogu
taime pikkusest. Must vägihein võib aga sirguda üle pooleteise meetri pikaks.
Ta kasvab sagedamini teeservadel, jõekaldail, lagedamatel ja kuivematel aladel.</p>
<p><img src="images/mvagihein1.jpg" width="200" height="270" align="left"
border="1" hspace="6" vspace="6">Vägiheina nimi on mitmete väiksemate
muudatustega tuntud kogu Eestis. Kuid enamasti ei teata, et meil kasvab kaks vägiheinaliiki.
Teine on <a href="yhekasvag.htm" style="color: #005500">üheksavägine</a>.
Nende eristamine on tähtis seepärast, et üheksavägine on laialt levinud
ravimtaim, must vägihein aga on selleks vähesobiv. Olgu siis siinkohal öeldud,
et musta vägiheina vars on punakas ja vaoline, mitte aga tiivuline, lehed pealt
peaaegu paljad, tumerohelised ja katavad vart hõredalt. Üheksavägise lehed on
aga nii pealt kui alt tihedalt vilditaoliselt hallide karvadega kaetud, neid on
varrel lugematul hulgal. Üheksavägise lehed laskuvad veidi vart mööda alla,
musta vägiheina lehed on peaaegu rõhtsalt. Kuna must vägihein ei sobi
kasutamiseks ravimina, siis ei sobi talle ka kuigi hästi nimi vägihein, sest
just suurest väest ihuhädade vastu on see sellele taimeperekonnale antud.</p>
<p>Samas on aga mustal vägiheinal ka üks kasutusala, mida üheksavägisel
pole. See tuleneb tema mürgisusest. Kuid mürgine pole ta mitte inimestele,
vaid putukatele. Nii võibki igaüks musta vägiheina katsetada kui küllaltki
ohutut putukamürki. Äraõitsenud vägiheinte pikki varsi on kasutatud ka tõrvikute
valmistamisel. Selleks kasteti nad eelnevalt pigi ja tõrva sisse.</p>
<p>Kuid nagu öeldud, paistavad esmalt silma tema pikad õiekobarad, sest must vägihein
on ümbritsevatest taimedest harilikult kõrgem. Õite ilu on mõeldud
tolmeldavate putukate ligimeelitamiseks, kuid ega inimesedki musta vägiheina
alahinda. Mitmel pool kasvatatakse teda ilutaimena. Seejuures on õied huvitavad
ka lähedalt vaadates. Need meenutavad veidi lõvilõua õisi, on vaid enam
avatud. Sellest ka rahvapärane nimi &quot;hobuse-lõvirohi&quot;. Kuid musta vägiheina õite
kroonlehed ei ole lihtsalt kollased, vaid kohati võib näha läbipaistvaid
laigukesi. Eriti omapärased on tolmukad. Need on tihedalt kaetud lillakate
violetsete karvakestega. Nii tekib musta vägiheina õites huvitav mitmekesine värvidemäng.
</font></p>
<div align="center"><center>

<table border="1" cellspacing="1">
  <tr>
    <td><a href="mvhein2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
