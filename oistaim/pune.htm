<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>pune - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/pune.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"> <strong>Pune</strong><br>
</font><font color="#005500" size="3" face="Arial"><em><strong>(Origanum vulgare)</strong></em><br>
puna, vorstirohi, mindid, unerohi</font></p>

<font FACE="Arial" SIZE="2">
<p>Punet võib segi ajada piparmündiga. Tõepoolest on nende õied üsna
sarnased, võib-olla ka taime välimus, kuid ülejäänu siiski mitte. Pune
lehed on piparmündi omadest tunduvalt väiksemad (vaid kuni ühe sentimeetri
pikkused) ja enamasti terveservalised. Ka on pune tavaliselt punakat värvi,
piparmünt aga eelkõige siiski roheline. Piparmündi õisik on pune omast mõnevõrra
pikem ja piklikum. Nii piparmündil kui punel on väga tugev iseloomulik lõhn,
kuid nende lõhnu ei saa mingil juhul segamini ajada. Pune lõhn sarnaneb
vorstirohu (majoraani) omale ja seepärast on teda vanarahva seas ka
vorstirohuks kutsutud.</p>
<p>Kui juba vorstirohust juttu tegema hakkasime, siis on õige ka see, et päris
vorstirohu puudumisel kõlbab pune teda asendama küllaltki hästi. Peamiselt
lisatakse punet verivorstidele. Maitseainena sobib pune aga mujalegi. Näiteks
saab tema abil valmistada maitsva lihasupi, kuid väärtuslik on ta ka kurkide
soolamisel. Pune annab toidule meeldiva lõhna ja terava vürtsise maitse.
Erinevate toiduainete maitsestamisel leiavad kasutamist nii lehed kui ka õied.
Kuid pune ei ole hea vaid maitse ja lõhna loojana, temast on kasu kui
ravimtaimest. Näiteks parandab pune seedetegevust, soole- ja maonõresid hakkab
rohkem erituma ning toidust saadakse vajalik paremini kätte.</p>
<p>Pune raviomadused on juba ammust ajast väga laialt tuntud. Teda on kasutatud
nii rahvameditsiinis kui ka päris ravimitööstuses. Punest saadud rohtudel on
palju kasutusalasid, näiteks mitmete valude korral. Varem tarvitati teda küllaltki
palju hambavaluvastase vahendina, nüüd eraldatakse tema lehtedest vaid
toimeaine ja tehakse sellest hambavalutablette. Kui lihased või liigesed
valutavad, võib teha pune maapealsetest osadest kompresse. Viimaseid on
tehtud ka reumavalude leevendamiseks. Kuid kompressid aitavad ka paljude
nahahaiguste vastu: sobib näiteks käsnade ja ohatiste, aga ka haudunud kohtade
raviks. Ka külmetushaiguste puhul saab temast hea köhavastase ning palavikku
alandava tee. Selleks tuleb võtta paar supilusikatäit taime ülemist osa koos
õitega (parem on kui varred on eemaldatud) ja lisatakse klaasi keevat vett.
Jook on valmis peale veerandtunnilist soojas seismist. Punetee aitab ka unetuse
ja kõhulahtisuse puhul, samuti on tal rahustav toime.</p>
<p>Kui räägime punest, võib õigustatult arvata, et selle taime nimi on
tekkinud punasest lehtede ja õite värvusest. Kuid pune on punase värviga
tegelikult veelgi tihedamalt seotud. Nimelt on pune õitega pikka aega värvitud
villa oranzikaspunaseks. Seevastu mõnede ainetega töötlemisel annavad need
hoopis musta värvuse. Musta on võimalik saada ka lehtedest ja vartest.</p>
<p>Kuid punest on palju rohkem kasu kui siin sellest rääkida jõuame. Seega
olgu välja toodud veel vaid üks väga tähis asi. See tuleneb sellest, et
punel on suur õisik väga paljude pisikeste õitega. Iga tema õis sisaldab aga
suurel hulgal nektarit. Seega on iga punetaim mesilastele (ja mesinikele) lausa
unistuseks. Punes on nähtud koguni nii head meetaime, et temast on rajatud
suuri põlde.</p>
</font>
<div align="center"><center>

<table border="1" cellspacing="1">
  <tr>
    <td><a href="pune2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
