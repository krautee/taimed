<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>pune - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/pune.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500">
        <strong>Harilik pune</strong><br>
      </font><font face="Arial" size="3" color="#005500"><em><strong>(Origanum
            vulgare)</strong></em><br>
        puna, vorstirohi, mindid, unerohi</font></p>
    <font face="Arial" size="2">
      <p>Pune (oregano) võib segi minna piparmündiga. Tõepoolest on nende
        üldilme natuke sarnane. Pune lehed on piparmündi omadest väiksemad ja
        enamasti terveservalised. Pune üksikud õied on huulõielistele
        iseloomulikult kahe huulega, piparmündil peaaegu korrapäraselt
        neljatised. Ka on pune tavaliselt punakat värvi, piparmünt roheline.
        Piparmündi õisik on pune omast mõnevõrra pikem. Nii piparmündil kui
        punel on väga tugev iseloomulik lõhn, kuid lõhnad on täiesti erinevad
        ega tohiks segamini minna. Pune lõhn sarnaneb vorstirohu (majoraani)
        omale ja seepärast on teda ka vorstirohuks kutsutud.</p>
      <p>Kui juba vorstirohust juttu, siis on õige ka see, et vorstirohu
        puudumisel kõlbab pune teda asendama. Punet lisatakse näiteks
        verivorstidele. Maitseainena sobib ta mujalegi, näiteks mitmetesse
        lihatoitudesse, punest on abi ka kurkide soolamisel. Pune annab toidule
        meeldiva lõhna ja terava vürtsise maitse. Erinevate toitude
        maitsestamisel leiavad kasutamist nii lehed kui õied. Pune ei ole vaid
        hea maitse ja lõhna andja, teda on tarvitatud ka ravimtaime. Näiteks
        parandab pune seedetegevust, soole- ja maonõresid hakkab rohkem erituma
        ning toidust saadakse vajalik paremini kätte.</p>
      <p>Pune raviomadused on juba ammust ajast väga laialt tuntud. Teda on
        kasutatud
        nii rahvameditsiinis kui ka päris ravimitööstuses. Punest saadud
        rohtudel on
        palju kasutusalasid, näiteks mitmete valude korral. Varem tarvitati teda
        küllaltki
        palju hambavaluvastase vahendina, nüüd eraldatakse tema lehtedest vaid
        toimeaine ja tehakse sellest hambavalutablette. Kui lihased või liigesed
        valutavad, võib teha pune maapealsetest osadest kompresse. Kompressid
        aitavad ka paljude nahahaiguste vastu, pune sobib käsnade ja ohatiste,
        aga ka haudunud kohtade raviks. Külmetushaiguste vastu saab punest hea
        köhavastase ning palavikku alandava tee. Selleks tuleb võtta paar
        supilusikatäit taime ülemist osa koos õitega, ürti, ja lisada klaas
        keevat vett. Jook on valmis peale veerandtunnist tõmbamist. Punetee
        aitab unetuse vastu ja tal on rahustav toime.</p>
      <p>Kui räägime punest, võib õigustatult arvata, et selle taime nimi on
        tekkinud punasest lehtede ja õite värvusest. Kuid pune on punase värviga
        tegelikult veelgi tihedamalt seotud. Nimelt on pune õitega pikka aega
        värvitud
        villa oranşikaspunaseks. Seevastu mõnede ainetega töötlemisel annavad
        need
        hoopis musta värvuse. Musta on võimalik saada ka lehtedest ja vartest.
        Pune paljõieline õisik sisaldab suurel hulgal nektarit. Seega on iga
        punetaim mesilastele (ja mesinikele) lausa
        unistuseks. Punes on nähtud koguni nii head meetaime, et temast on
        rajatud
        suuri põlde.</p>
    </font><font face="Arial" size="2">
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="pune2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
