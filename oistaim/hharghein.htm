<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik härghein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/har-hargh.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"><strong>Harilik
härghein</strong><br>
</font><font color="#005500" size="3" face="Arial"><em><strong>(Melampyrum nemorosum)</strong></em><br>
kuupäevarohi, jaanilill, kuuvalged, puupealilled</font></p>

<p><font size="2" face="Arial">Harilik härghein on huvitav puisniitude, hõredate
metsade ja niiskemate niitude taim. Metsas jalutamas käies on kindlasti enamik
inimesi märganud kollase-lillakirjut kaunist lille, keda on sageli terve
metsaalune täis. Just see taim ongi härghein. Harilik härghein on <a href="paluhh.htm" style="color: #005500"> palu-härgheina</a>
kõrval meie tavalisim härgheinaliik. Palu-härgheinal ei ole aga näha
lillasid toone ja õied on kahvatukollased. Hariliku härgheina õied on
erkkollased.</p>

<p>Mõnikord arvatakse, et härgheina õied on lillad. Põhjus on väga lihtne:
ollakse ju harjunud, et õied on taime tipul ja erksavärvilised. Tegelikult on
aga härgheina õied siiski kollased, need lillad on härgheina kõrglehed. Kõrglehed
on lehed, mis asuvad varre tipul õisiku sees. Seega jäävad härgheina õied
lihtsalt veidi nende lehtede varju. Kõrglehtede ülesanne on sama, mis
kroonlehtedel: muuta taim ilusamaks, et ta paistaks tolmeldajatele juba kaugelt
silma. Kõrglehed tunduvad õitena vahel ka seetõttu, et päris õisiku tipul
asub nendest moodustunud tihe tutt.</p>
<p>Kuid kogu härgheina perekonnal on veel üks huvipakkuv tunnus. Nimelt kõik
härgheinad on poolparasiidid. Mida see tähendab? Poolparasiit on taim, kes osa
oma toitainetest toodab ise, kuid osa saab teistelt taimedelt. Vahel võib olla
ka nii, et hea elu toimub teiste arvel, kuid ilma teisi taimi kurnamata on taime
enda kasv kiduravõitu. Sellise kohastumise tõttu on härgheina enda juured väga
kehvalt arenenud, õieti tal polegi suuremaid juuri. Härgheina juured on lühikesed,
ühe-kahe sentimeetri pikkused, veidi harunenud. Kuid see-eest on neil
abivahendid, mille abil
härgheinad
kinnituvad teiste taimede juurtele ja imevad sealt
toitaineid. Härgheina peremeestaimedeks on tavaliselt tugevad puud ja põõsad,
kellele ei valmista väikeste taimede toitmine mingeid probleeme. Nii ei saa
seda ilusat metsalille pidada ka kuigi kahjulikuks.</p>
<p>Härgheinast rääkides ei saa ütlemata jätta, et see taim on ka mürgine.
Inimesel põhjustab
tema sissesöömine peamiselt kõhulahtisust, peavalu ja
peapööritust. Loomad söövad härgheina hästi, kuigi taime söödaväärtus
on madal. Kui lehmad söövad palju härgheina, muutub piim veidi
sinakaks-lillakaks ning omandab ebameeldiva maitse Vanarahvas
on
mõnikord siiski
ka hariliku härgheina abile lootnud: teatakse öelda, et nende keeduvesi pidi
loomadelt piksehirmu ära võtma.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="hharghein2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
