<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik härghein - liigikirjeldus</title>
  </head>
  <body style="background-color: white; background-image: url(&quot;images/1HTtaust.gif&quot;);">
    <p align="center"><img src="images/har-hargh.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Harilik
          härghein</strong><br>
      </font><font face="Arial" size="3" color="#005500"><em><strong>(Melampyrum
            nemorosum)</strong></em><br>
        kuupäevarohi, jaanilill, kuuvalged, puupealilled</font></p>
    <p><font face="Arial" size="2">Harilik härghein on puisniitude, hõredate
        metsade ja niiskemate niitude taim. Arvatavasti on paljud märganud
        kollase-lillakirjut lille, keda on sageli terve niit või metsaalune
        täis. Harilik härghein on <a href="paluhh.htm" style="color: #006000">palu-härgheina</a>
        kõrval meie kõige tavalisem härgheinaliik. Palu-härgheinal ei ole
        lillasid toone ja õied on kahvatukollased. Hariliku härgheina õied on
        erkkollased.</font></p>
    <font face="Arial" size="2">
      <p>Mõnikord arvatakse, et härgheina õied on lillad. Põhjus on lihtne:
        ollakse ju harjunud, et õied on taime tipul ja erksavärvilised.
        Tegelikult on härgheina õied siiski kollased, lillad on kõrglehed.
        Kõrglehed on lehed, mis asuvad varre tipul õisiku sees. Seega jäävad
        härgheina õied lihtsalt veidi kõrglehtede varju. Kõrglehtede ülesanne on
        sama, mis kroonlehtedel: muuta taim ilusamaks, et ta paistaks
        tolmeldajatele juba kaugelt silma. Kõrglehed tunduvad õitena ka
        seetõttu, et päris õisiku tipul moodustavad need tiheda tuti.</p>
      <p>Härgheina perekonnal on veel üks iseäralik tunnus. Kõik härgheinad on
        poolparasiidid. Mida see tähendab? Poolparasiit on taim, kes osa
        toitainetest toodab ise, osa saab teistelt taimedelt. Vahel võib olla
        nii, et hea elu toimub teise arvel ja teisi kurnamata on härgheina kasv
        kidur. Sellise kohastumise tõttu on härgheina enda juured kehvalt
        arenenud, õieti tal polegi suuremaid juuri. Härgheina juured on
        lühikesed, ühe-kahe sentimeetri pikkused, veidi harunenud. See-eest on
        juurtel abivahendid, mille abil härgheinad kinnituvad teiste taimede
        juurtele ja imevad sealt toitaineid. Härgheina peremeestaimedeks on
        tavaliselt puud ja põõsad, kellele ei valmista väikeste rohttaimede
        toitmine arvatavasti suuremaid probleeme.</p>
      <p>Härgheinad on veidi mürgised. Inimesel põhjustab tema söömine peamiselt
        kõhulahtisust, peavalu ja -pööritust. Loomad söövad härgheina hästi,
        kuigi taime söödaväärtus on madal. Kui lehmad söövad väga palju
        härgheina, muutub piim veidi sinakas-lillakaks ning saab ebameeldiva
        maitse. Vanarahvas on harilikust härgheinast õige kummalist abi saanud:
        teatakse rääkida, et härgheina keeduvesi pidi loomadelt piksehirmu ära
        võtma.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hharghein2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
