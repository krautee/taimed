<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>mets-hiirehernes - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/metshiireh.jpg"
            hspace="6" height="200" width="270" vspace="6" border="1" align="right">
        </b><strong>Mets-hiirehernes</strong><br>
      </font><font face="Arial" size="3" color="#005300"><em><strong>(Vicia
            sylvatica)</strong></em><br>
        valge iireernes, valged kure erned, voolme-erned</font></p>
    <font face="Arial" size="2">
      <p>Mets-hiirehernes ei ole nii tavaline kui <a href="hhiirher.htm" style="color: #005300">harilik
          hiirehernes</a>, kuid hämarates metsades kohtame teda siiski üpris
        sageli.
        Pilku köidab ta oma suureõieliste hõredate õiekobaratega. Erinevalt
        paljudest
        teistest hiirehernestest on tema õied valged, koguni mustrilised.
        Mets-hiireherne heledaid õisi kaunistavad tumedamad triibud. Triibud on
        kõige
        sagedamini sinakad või lillad, õite valgel võib olla ka veidi roosakas
        või lillakas jume.</p>
      <p>Õitega meelitatakse kohale putukaid. Et nad aga teinegi kord tuleksid
        ja
        kannaksid hiireherne õietolmu ühest õiest teise, selleks antakse
        kohapeal
        veel lisatasu: magusat nektarit. Kuna mets-hiirehernes kasvab tavaliselt
        päris
        metsa sees ja vaid harva suurte rühmadena, siis ei ole teda arvatud
        tähtsate
        meetaimede hulka. Põhjuseks ei ole mitte nektari vähesus või kehv
        kvaliteet,
        vaid just see, et mesilased ei lenda kuigi meelsasti metsa korjelennule.</p>
      <p>Samuti ei ole tal suurt väärtust söödataimena: karjamaid ju tavaliselt
        metsa ei tehta. Kuid siiski on olemas ka metsakarjamaid ja nendel on sel
        kaunil
        taimel tähtis roll täita. Oma koostiselt on mets-hiirehernes väärtuslik
        toit
        kõigile taimtoidulistele loomadele, ka metsasukatele. Seejuures on ta
        kasv
        lopsakam hariliku hiireherne omast ja nii saab ühest taimest ka suurema
        kõhutäie.
        Mets-hiirehernes võib kasvada kuni poolteist meetrit pikaks. Seejuures
        ei maksa
        arvata, et metsas kasvavad inimesekõrgused hernepõõsad. Mets-hiirehernes
        on
        tegelikult üpris õrn, väga peene ja kergesti murduva varrega. Niisugune
        taim
        suudab vaid teiste najal ronida.</p>
    </font>
    <p><font face="Arial" size="2">Ronimiseks on tal abivahendid. Pikkade
        lehtede tipus on pikad ja harunevad köitraod. Nende abil haarab ta kinni
        igast haardeulatuses kasvavast taimest, roikast või millest tahes. Kuna
        lehe tipus on köitraag, siis ei saa seal olla lehekest. Nii on kõigil
        hiirehernestel sulglehekesi alati paarisarv ja selliseid lehti
        nimetatakse paarissulgjateks liitlehtedeks. Mets-hiirehernel võib ühel
        lehel lehekesi olla suhteliselt palju, isegi kuni viisteist paari.
        Peamiseks määramistunnuseks jäävad ikkagi tema suured heledad
        õiekobarad, mis on peaaegu kobara enda pikkuse õisikurao otsas.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="mhhern2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
