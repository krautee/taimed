<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>väike lemmel - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/lemmel.jpg" align="right" hspace="6" height="200"
        width="270" vspace="6" border="1"><font face="Arial" color="#005500"><big><strong>Väike
            lemmel</strong><br>
        </big><em><strong>(Lemna minor)</strong></em><br>
        konnaläätsed, vesiläätsed, seauba, vesivirn, päevaseep, tiigieile</font></p>
    <font face="Arial" size="2">
      <p>Lemled on õige huvitavad taimed. Kui harjumuspäraselt on taimedel vars
        ja lehed, siis lemledel on need kokku kasvanud ja moodustavad ühe
        väikese plaadikese. Samuti oleme harjunud, et juured on taimedel mulda
        kinnitumiseks, kuid lemled on veetaimed, kes ujuvad seisva või aeglaselt
        voolava veega veekogudes, tiikides, järvedes ja ummistunud jõekäärudes.
        Lemlede väikesed juured lihtsalt ripuvad vees.</p>
      <p>Ilmselt olete lemlesid näinud ja kui te veel ei teadnud nende nime,
        siis tundsite ehk kirjelduse järgi ära. Need on needsamad pisikesed
        rohelised litrikesed, kes ujuvad veepinnal või hõljuvad vees ja võivad
        oma vaibaga katta kogu väiksema tiigi. Meie looduses kasvab neli
        lemleliiki ja neile sarnanev hulgajuurine vesilääts. Tihtipeale kasvab
        vesilääts koos lemmeldega. Vesilääts on pisut suurem ning erinevalt
        lemmeldest, kellel on alati üks niitjas juur, on temal terve kimp juuri.</p>
      <p>Sagedasemad lemleliigid on väike lemmel
        ja ristlemmel. Väike lemmel ujub veepinnal ja on enam-vähem ümmargune.
        Ristlemmel ujub aga vee sees vee ülemises kihis ning on piklik,
        külghõlmade tõttu
        isegi ristikujuline. Ehkki nad on mõlemad väga tavalised, on väike
        lemmel
        siiski meie kõige sagedasem lemleliik. Teda kohtame ka ristlemmelist
        sagedamini
        seepärast, et ta elab veepinnal, mitte sees.</p>
      <p>Sellest juba rääkisime, et tema varred ja lehed moodustavad ühise
        väikese
        plaadikese. Sellel plaadil muide on isegi üks kuni kolm leheroo jälge
        näha.
        Neid mööda liiguvad ilmselt vajalikud ained juurest taime rohelise osa
        eri
        piirkondadesse ja vastupidi. Väikesel lemlel on ainult üks peenike juur.</p>
      <p>Omapärane on ka lemlete paljunemine. Nende tallusja võsu alusel valmib
        kaks pisikest tütartaime. Sellist paljunemist nimetatakse vegetatiivseks
        paljunemiseks. Vahel harva võivad lemled ka õitseda. Siis ilmub
        sellesama plaadikese servast väike õisikuvarb, mille tipul näeme paari
        isasõit ja ühte emasõit. Kõiki õisi ümbritseb kilejas kate. Valminud
        seemned vajuvad veekogu põhja, et talv üle elada. Loomulikult on kõik
        õied ja seemned nii väikesed, et palja silmaga neid õieti ei näe ja
        tuleb kasutada luupi. Õigupoolest on lemlede õitsemine nii harv nähtus,
        et ka suurem osa botaanikuid seda kunagi näinud ei ole.</p>
      <p>Need väikesed taimekesed on tegelikult mitmeaastased. Ja eriti huvitav
        on
        veel nende talve üleelamise viis. Võib-olla olete märganud, et sügisel
        on järsku
        kõik lemled kuhugi kadunud. Eks võite arvata, et ju külm võttis nad ära.
        Kuid ei, nad vajusid veekogu põhja, sest seal on talvel soojem ja pole
        karta jää
        sisse kinnijäämist. Põhjavajumiseks on aga lemletel huvitav kohastumus.
        Nimelt koguvad nad sügiseks endasse suurel hulgal varuainet, tärklist.
        See on
        seesama varuaine, mis on ka kartulistes ja teraviljades ning mis on meie
        põhitoiduks.
        Kuid kui lemled koguvad endasse suurel hulgal tärklist, siis muutuvad
        nad
        raskemaks ja vajuvadki põhja. Kevadeks tarvitatakse kogutud tärklis ära
        ja tõustakse
        uuest veepinnale.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="vlemmel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
