<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>äiatar - liigikirjeldus</title>
</head>

<body background="images/1HTtaust.gif" bgcolor="#FFFFFF" leftmargin="5">

<p align="center"><font color="#005500" size="4" face="Arial"><b><img
src="images/aiatar.jpg" align="right" border="1" hspace="6" vspace="6" width="200"
height="270"></b><strong>Äiatar</strong><br>
</font><font color="#005500" size="3" face="Arial"><em><strong>(Knautia arvensis)</strong></em><br>
äiatari lill, jaanilill, krambirohi, jumikas</font></p>

<p><font size="2" face="Arial">Äiatar on huvitav ja kergesti äratuntav
niidulill. Ta torkab silma alates juulikuust, mil tema pikkadel väheste
lehtedega vartel löövad särama ilusad lillad nutid. Nad on suhteliselt
lamedad ja meenutavad suurt lillat nööpi. Mõnel pool teataksegi teda lillanööbi
nime all. Eriline on see, et iga varre tipul on vaid üks õisik. Ühes õisikus
on aga pisikesi õisi lugematul hulgal. Sageli on neist õitest servmised ülejäänutest
suuremad. Äiatari õied on küll väikesed, kuid neis on olemas kõik tavalised
õie osad, nii tupplehed, kroonlehed, korralikud tolmukad
kui
ka emakas. Neis on
olemas isegi meenäärmed, mistõttu teda loetakse heaks meetaimeks. Nii võime
suvel näha sageli äiatari õiel mõnd mesilast töökalt askeldamas, kuid
maiustamas käivad ka teised putukad, isegi kirevad liblikad.</font></p>

<p><font size="2" face="Arial"><img src="images/aiatar1.jpg" align="left" border="1"
hspace="6" vspace="6" width="200" height="270">Äiatari nime tekkimise kohta on
mitmeid arvamusi. M. J. Eiseni järgi on nimi tulnud vanaaegsest Lõuna-Eestis
tuntud sõnast äijätäri. See tähendab naissoost kurivaimu, kurjavaimu
(äio, äi) tütart või ema. Mis seoses on see taim äijätäri enesega, jääb
paraku selgusetuks. Küllaltki laialt on aga levinud ka nimi jaanilill või
jaaninupp. See tuleneb sellest, et äiataril olevat jaaniööl nõiduslikud võimed.
Asi käis nii: noored neiud tegid endale neist pärgi ja läksid jaaniööl
nelja tee ristumiskohale, seal sai saladuslikul moel ennustada endile tulevikku.
Mida seal täpsemalt ennustati, see pole teada, kes siis nõidumisesaladust
avaldada tohib.</font></p>

<font FACE="Arial" SIZE="2">
<p>Vähem on levinud nimed krambirohi, naisterohi ja langetõverohi. Need näitavad
äiatari tarvitamist ravimtaimena. Krampide ja mõnede naiste hädade vastu
kasutamisest on olemas ka kinnitused, langetõvevastasest toimest siiski andmed
puuduvad. Kohati on äiatariteed joodud köha ja kopsuhaiguste korral.
Saksamaalt on pärit andmed, et temast tehtud tõmmisega saab mitmete
nahahaiguste vastu.</font></p>
<p><font FACE="Arial" SIZE="2">
Kogu äiatari taim paistab hallikas, sest ta on küllaltki tihedalt karvadega
kaetud. Kuna karvased on ka lehed ja neid karvaseidki pole palju, siis pole äiatar
kariloomadele suurem asi söödataim. Siiski süüakse teda koos muu heinaga,
kuid väärtus on enamikel teistel niidutaimedel suurem. See-eest teeb ta niidu
palju kaunimaks. Kuid ilu ei peeta karjamaal alati vajalikuks. Nii on äiatarile
nimeks pandud ka lihtsalt “umbrohi”. Üleüldse peab tema kohta ütlema, et
tal on rohkesti väga erinevaid nimesid. Olgu lõpetuseks toodud neist mõned
vahvamad: vanapagana püksinööp, kalevipoja kuuenööp, pääsukeseohak,
neitsihain, pudrulill, lambakeel ja tulekahjurohi.</p>
</font>
<div align="center"><center>

<table border="1" cellspacing="1">
  <tr>
    <td><a href="aiatar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
