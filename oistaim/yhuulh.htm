<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>ümaralehine huulhein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/ymhuulh.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"><b> </b><strong>Ümaralehine
huulhein</strong><br>
</font><font color="#005500" size="3" face="Arial"><em><strong>(Drosera rotundifolia)</strong></em><br>
huulerohi, mokahein, kõrvalusikas, putukasööja, ohatserohu, silmarohi</font></p>

<font FACE="Arial" SIZE="2">
<p>Ümaralehine huulhein on huulheinadest kõige tavalisem. Teistest liikidest
erineb ta ümara kujuga lehtede poolest. See on juba nimest järeldatav. Kuid ümaralehine
huulhein on ka meie huulheintest kõige tugevama ravitoimega. Raviomadustega on eelkõige
lima, mis on paksu kihina kõikidel tema lehtedel. Samu toimeaineid sisaldab
teatavas koguses ka huulheina mahl. Nii kogutaksegi ravimiks kogu huulheina
taime.</p>
<p>Kõige enam on teda kasutatud välispidiselt igasuguste nahahädade vastu.
Nii on karjused juba ammusest ajast pannud lehti tuulest külmast pragunenud
huultele. Samuti aitas ta ohatiste, soolatüügaste, konnasilmade ja veel
paljude teiste nahahädade vastu. Noored neiud on huulheina abil püüdnud
soovimatutest tedretähnidest vabaneda. Mõne häda puhul aitasid huulheina
lehed suurepäraselt, mõnel juhul aga üldse mitte. Huulheina ekstrakti on
kasutatud seespidiselt mitmesuguste hingamisteede haiguste raviks. Eriti tüüpiline
on ta läkaköha ravimina. Selliste haiguste puhul aitas ta tänu oma väga
tugevale baktereid hävitavale toimele. Kuid peale selle on huulheinal ka
uriinieritust soodustav ning palavikku alandav toime.</p>
<p>Kuid huulheina lima ei ole karjapoiste jaoks mõeldud. See on taimel putukate
püüdmiseks. Kes siis ei teaks, et huulheinad on meie looduse ühed huvitavamad taimed, sest nad on osaliselt loomtoidulised. Huulheinad püüavad
tavaliselt kuni kahe millimeetri pikkuseid pisikesi putukaid, kes rabataimede ümber
lendavaid. Suuremad on liiga tugevad ja jõuavad end lehepinna limast lahti
rabeleda. Kui väike putukas või ämblik satub lehe pinnale, siis annavad lehe
pinnal olevad lühikesed karvakesed märku lehe serva pikematele karvakestele,
et nood end putukale peale pööraksid. Mõne aja pärast ongi saakloom kaetud ja
algab tema seedimine. Kui saak on seeditud, siis sirutuvad karvakesed jälle
laiali, tuul viib jäägid minema ja leht ootab uut toitu.</p>
</font>
<div align="center"><center>

<table border="1" cellspacing="1">
  <tr>
    <td><a href="yhuulh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
