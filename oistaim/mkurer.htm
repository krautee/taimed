<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>mets-kurereha - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/metskurer.jpg" align="right" border="1" hspace="6" vspace="6" width="200"
height="270"> </b><strong>Mets-kurereha</strong><br>
</font><font color="#005300" size="3" face="Arial"><em><strong>(Geranium sylvaticum)</strong></em><br>
punaseroosirohi, nõiapiirits, pistjalill, käokatal</font></p>

<p align="left"><font FACE="Arial" SIZE="2">Kõik on näinud kullerkupu lehti
meenutavate haraliste lehtedega lillaõielisi kurerehasid. Harva aga teatakse
nende liiginime. Põhjuseks on nende näilik sarnasus. Tegelikult piisab määramiseks
taime põgusast uurimisest. Tuleb vaadata, kas juurmised lehed on sügavalt
jagunenud viieks- või seitsmeks hõlmaks. Järgmiseks veendugem, kas taim on
ikka karvane, kogu mets-kurereha on karvane. Edasi tuleb vaadata veel karvade
asetust. Mets-kurerehal on need õieraagudel täiesti risti varrega, taime
alumises osas aga isegi veidi allapoole suunatud. Et lõplikult kindel olla,
siis võime veel jõuda selgusele, kas õite kroonlehed on tupplehtedest
tunduvalt pikemad. Rohkem pole lillaõieliste kurerehade eristamiseks vaja, võib-olla
nüüd veel natuke kannatust, et saada kogemusi nende liikide eksimatul äratundmisel.</p>

<p>Väike vahe on kurerehade kasvupaigal, kuid meie uuritav taim võib olla ka
juhuslik erand. Mets-kurereha eelistab kasvada poolvarjulistes metsades, sellest
tema nime esimene pool. Nime teine pool tuleneb aga lehtede kujust. Eks nad ju
meenuta veidi haralist reha. Kuid miks just kure reha? Ega alati olegi ta olnud
just kurereha, vahel ka näiteks konnareha, kuid see kurg on tulnud ilmselt tema
viljadest. Kurerehade viljad meenutavad kure kaela.</p>
<p>Viljade elu on kurerehadel üpris omapärane. Nad tekivad viiest eri
sigimikust ja sega nimetatakse neid viiest osaviljast koosnevateks
liitviljadeks. Viljade kasvades suurenevad <a href="akurereha.htm" style="color: #005300">aas-kurerehal</a>
ka tupplehed. Viljade kasvades juhtub veel muudki. Kui õied olid õitsemise
ajal näoga päikese poole, siis nüüd vajuvad õieraod longu. Kõik see on
seotud kurerehade keerulise, kuid huvitava levimisviisiga. Eriti tore asi juhtub
aga päris lõpus. Ühel hetkel, kui pisikesed vahel täpilised seemned on
valmis, siis tõmbab ühe üksiku vilja sein spiraalitaoliselt rulli, seejärel
teine, kolmas, neljas ja viies osavili. Seejuures lendavad seemned igas suunas
laiali ja võivad anda alguse uuele kurerehataimele.</p>
<p>Loomasöödana ei ole mets-kurerehast suurt kasu, ka väärtuslik meetaim ta
pole, kuid mitmele poole sobib ta parkidesse muru kaunistama. Seejuures on tal
meeldivad suured õied ja pikk õitseaeg. Vanarahvas on teda kasutanud aga
kollase ja sinise värvaine saamisel ja mõningate haiguste ravimisel.</font></p>
<div align="center"><center>

<table border="1" cellspacing="1">
  <tr>
    <td><a href="mkurer2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
