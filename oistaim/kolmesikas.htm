<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kollane mesikas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kolmesik.jpg" align="right" border="1" hspace="6" vspace="6" width="270"
height="200"></b> <strong>Kollane mesikas</strong><br>
</font><font color="#005300" size="3" face="Arial"><em><strong>(Melilotus officinalis)</strong></em><br>
meesikas, maarjamalts, kollane kiviristikhein, vahane miihain</font></p>

<p><font size="2" face="Arial">Kollane mesikas on suurekasvuline liblikõieline,
kelle tunneb niidul sageli juba kaugelt ära isegi taime nägemata. Reetjaks on
kollase mesika iseloomulik tugev lõhn. See lõhn on nii eriline, et talle on
isegi nimi pandud. See on kumariinilõhn. Mõnele inimesele see lõhn meeldib,
teistele aga tundub ebameeldivana. Sama lõhn on ka näiteks kõrrelistest <a href="maarjah.htm" style="color: #005300">maarjaheinal</a>
ja lõhnheinal. Ilmselt
selle
tõttu
on kollane mesikas rahva seas oma nimeks
saanud
ka
maarjamaltsa. Mesilastele see lõhn
meeldib ja seetõttu võib neid
mesikate ümber näha alati kogu nende pikal õitsemise ajal juunist
septembrini. Ka mesinikud peavad mesikat üsnagi heaks meetaimeks.</p>

<p>Loomakasvatajad aga sageli kiruvad seda kollaste õitega taime. Põhjus on
see, et loomad teda tugeva peletava lõhna tõttu ei armasta. Ta võib heina
sees isegi ohtlikuks muutuda. Segades mesikat märja heinaga, võib see üpris
kergesti rikneda. Riknenud mesikat söövad aga loomad paha aimamata, sest sel
pole enam iseloomulikku lõhna. Kuid selline heina sees riknenud mesikas võib
loomal tekitada verist uriini, verevalumeid ja raskesti hüübivaid verejookse,
mis võivad isegi surmaga lõppeda. Sama toime on tal ka inimesele.</p>
<p>Võib tekkida mõte: ega inimene nii loll ole, et hakkab lehma kombel mesikat
närima, veel enam riknenud mesikat. Kuid oht on siiski olemas. Kirjeldatud
toime tõttu tehakse kollasest mesikast ravimit, mis aitab liigse verehüübimise
puhul. Kuid samuti kasutatakse taime ülemisi otsi koos õitega
rahvameditsiinis. Kuivades tekib seesama ohtlik mürk, mille liigsel sissevõtmisel
võibki tekkida mürgistus. Rohkem tarvitatakse teda küll kompressidena või
lihtsalt haigete kohtade loputamiseks paisete ja mädanevate haavade korral.</p>
<p>Kuna kollase mesika lõhn on väga tugev, siis on teda kasutatud ka
maitsetaimena ja parfümeeriatööstuses. Kuivatatud lehti lisatakse näiteks
rohelisele juustule, kuivatatud võrseid koos lehtede ja õitega aga mitmetele
alkohoolsetele jookidele. Nii saadakse kumariinilõhn ja mõrkjas maitse. Samuti
on kollase mesika lehti ja õisi pandud suppidesse, salatitesse ja
kompottidesse.</p>
<p>Ära võib kollase mesika tunda kollaste üle poole sentimeetri pikkuste õite
ja lehtede alusel olevate terveservaliste abilehtede järgi. Samuti peavad tema
kolmetiste liitlehtede lehekeste servad olema täiesti korrapäratult
hambulised.</p>
</font>
<div align="center"><center>

<table border="1" cellspacing="1">
  <tr>
    <td><a href="kolmesikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>

<p>&nbsp;</p>
</body>
</html>
