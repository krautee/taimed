<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kollane mesikas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/kolmesik.jpg"
            hspace="6" height="200" width="270" vspace="6" border="1" align="right"></b>
        <strong>Kollane mesikas</strong><br>
      </font><font face="Arial" size="3" color="#005300"><em><strong>(Melilotus
            officinalis)</strong></em><br>
        meesikas, maarjamalts, kollane kiviristikhein, vahane miihain</font></p>
    <p><font face="Arial" size="2">Kollane mesikas on suurekasvuline
        liblikõieline,
        kelle tunneb niidul sageli juba kaugelt ära isegi taime nägemata.
        Reetjaks on
        kollase mesika iseloomulik tugev lõhn. See lõhn on nii eriline, et talle
        on
        isegi nimi pandud: kumariinilõhn. Mõnele inimesele see lõhn meeldib,
        teistele aga tundub ebameeldiv. Sama lõhn on ka näiteks kõrrelistest <a
          href="maarjah.htm" style="color: #005300">maarjaheinal</a>
        ja lõhnheinal. Ilmselt
        selle
        tõttu
        on kollane mesikas rahva seas oma nimeks
        saanud
        maarjamalts. Mesilastele see lõhn
        meeldib ja seetõttu võib neid
        mesikate ümber näha alati kogu nende pikal õitsemise ajal juunist
        septembrini. Ka mesinikud peavad mesikat üsnagi heaks meetaimeks.</font></p>
    <font face="Arial" size="2">
      <p>Loomakasvatajad aga sageli kiruvad seda kollaste õitega taime. Põhjus
        on
        see, et loomad teda tugeva peletava lõhna tõttu ei armasta. Ta võib
        heina
        sees isegi ohtlikuks muutuda. Segades mesikat märja heinaga, võib see
        üpris
        kergesti rikneda. Riknenud mesikat söövad aga loomad paha aimamata, sest
        sel
        pole enam iseloomulikku lõhna. Kuid selline heina sees riknenud mesikas
        võib
        loomal tekitada verist uriini, verevalumeid ja raskesti hüübivaid
        verejookse,
        mis võivad isegi surmaga lõppeda. Sama toime on sel mürgil ka inimesele.</p>
      <p>Tekib küsimus: ega inimene nii loll ole, et hakkab lehma kombel mesikat
        närima, veel enam riknenud mesikat. Kuid oht on siiski olemas.
        Kirjeldatud
        toime tõttu tehakse kollasest mesikast ravimit, mis aitab liigse
        verehüübimise
        puhul. Kuid samuti kasutatakse taime ülemisi otsi koos õitega
        rahvameditsiinis. Kuivades tekib seesama ohtlik mürk, mille liigsel
        sissevõtmisel
        võibki tekkida mürgistus. Rohkem tarvitatakse teda küll kompressidena
        või
        lihtsalt haigete Rohkem on küll tarvitatud kollast mesikat välispidiselt
        kompressidena.</p>
      <p>Kuna kollase mesika lõhn on väga tugev, siis on teda kasutatud
        maitsetaimena ja parfümeeriatööstuses. Kuivatatud lehti lisatakse
        näiteks rohelisele juustule, kuivatatud võrseid koos lehtede ja õitega
        mitmetele alkohoolsetele jookidele. Nii saadakse kumariini lõhn ja
        mõrkjas maitse. Samuti on kollase mesika lehti ja õisi pandud suppidesse
        ja salatitesse.</p>
      <p>Ära võib kollase mesika tunda kollaste üle poole sentimeetri pikkuste
        õite
        ja lehtede alusel olevate terveservaliste abilehtede järgi. Samuti
        peavad tema
        kolmetiste liitlehtede lehekeste servad olema täiesti korrapäratult
        hambulised.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kolmesikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
    <p>&nbsp;</p>
  </body>
</html>
