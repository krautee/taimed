<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>mets-harakputk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="2"><img src="images/metshputk.jpg"
          hspace="6" height="200" width="270" vspace="6" border="1" align="right"></font><font
        face="Arial" size="4" color="#005300"><strong>Mets-harakputk</strong><br>
      </font><font face="Arial" size="3" color="#005300"><em><strong>(Anthriscus
            sylvestris)</strong></em><br>
        koerputk, penipütsk, koeraköömen, putkes</font></p>
    <p><font face="Arial" size="2">Mets-harakputk on meie putkedest, ehk
        botaaniliselt sarikalistest, kõige tavalisem liik. Teda võib kohata
        peaaegu igal pool. Mets-harakputk kasvab igal niidul ja ka varjukates
        metsaservades ning hõredamates metsades. Kõige enam meeldivad talle aga
        varjukad ja parajalt niisked prahipaigad lehtpuude varjus. Enamasti on
        mets-harakputk tuntud suure nuhtlusena, sest kui heinamaad jätta
        niitmata, siis
        on kümne aasta pärast seal valdav taim just tema. Sellist pilti võib
        sageli näha
        vanades taluaedades. Õige ruttu kasvatab mets-harakputk tugeva juurika,
        mida on
        peaaegu võimatu mullast kätte saada. Üks taim elab mõnikord vaid paar
        aastat, tavaliselt aga tunduvalt kauem. Mets-harakputk ei talu niitmist
        ning alustades uuesti iga-aastast heinategu, kaob ta niidukamarast
        kiiresti.</font><font face="Arial" size="2"><img src="images/metshputk1.jpg"
          hspace="6" height="270" width="200" vspace="6" border="1" align="left"></font></p>
    <font face="Arial" size="2">
      <p>Mets-harakputke viljadeks on seemnised, nagu teistelgi sarikalistel.
        Võite näiteks
        ette kujutada köömneid, need on küllaltki sarnase kujuga.
        Mets-harakputke
        seemnised on kas tumepruunid või isegi mustad, need on siledad, ribide
        ja
        vagudeta. Ühes viljarao otsas on aga kaks seemnist. Kui nad kasvavad,
        siis
        hoiavad nad tihedalt üksteisest kinni, kuid valmides lasevad lahti. Siis
        hoiab
        neid maha kukkumast vaid peenike niidike. Suurem tuulehoog või
        möödajooksev
        loom murrab ühenduse taimega ja seemnis lendabki uut elupaika otsima.
        Kui ta
        lend õnnestus, siis võib juba järgmisel aastal kerkida temast uus
        mets-harakputke taim.</p>
      <p>Kõikidele inimestele ei ole ta siiski vaid nuhtluseks. Mesinikud
        hindavad
        mets-harakputke kui kauaõitsevat head meetaime. Kuid sarikaliste
        lihtsatest
        pisikestest õitest saavad magusa toidu kätte ka peaaegu kõik teised
        putukad.
        Nii võime nende ümber lendamas näha alati arvukalt pisikesi olevusi.
        Nende
        seas on nii kärbseid, sirelasi kui ka igasuguseid triinusid. Väga sageli
        võib
        sarikaliste õitel näha pikkade tunnaldega sikkusid. Püüdes neile
        lähemale
        minna nad kaovad: neil on komme end kiiresti varjavasse metsaalusesse
        kukutada,
        kui väikegi oht ähvardamas on. Kuid seal kus palju putukaid, seal ka
        palju
        putukapüüdjaid. Sarikõisikute vahel peituvad hea kaitsevärvusega
        ämblikud,
        kes ootavad igat parajalt väikest putkat, et tema kallale söösta.</p>
    </font>
    <p><font face="Arial" size="2">Mets-harakputke kirjelduse järgi äratuntavaks
        teha pole lihtne. Lehed on tal üldkujult kolmnurksed ning mitu korda
        peenteks lehekesteks jagunenud. Värvuselt on need tumerohelised. Karvu
        on tavaliselt vaid lehe alumisel küljel, sealgi vähe. Vars on vaoline.
        Mets-haraktputke määramise teeb keeruliseks asjaolu, et taime leht on
        nii kuju, suuruse kui värvuse poolest võrdlemisi varieeruv. Kõige
        kindlam on liiki mitmeid kordi erinevates kasvukohtades vaadata ja
        uurida.<br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="mhputk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
