<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>hanijalg - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#004000"><img src="images/hanijalg.jpg"
            align="right" hspace="6" height="200" width="270" vspace="6" border="1"></font></b><font
        face="Arial" size="4" color="#005300"><strong>Hanijalg</strong><br>
      </font><font face="Arial" size="3" color="#005300"><em><strong>(Potentilla
            anserina)</strong></em><br>
        pullirohi, seavööd, veemärsid, voolmerohud</font></p>
    <p><font face="Arial" size="2">Hanijalg on taluaedade murus ja linna
        haljasaladel silmapaistva õiega taimedest üks tavalisemaid. Ta kaunistab
        maad helekollaste suurte õitega ega pane pahaks ka seda, kui tema peal
        tallutakse. Hanijalg on tõesti üks vastupidav ja peaaegu kõigega leppiv
        taim. Ta võib kasvada nii soojas kui külmas, nii niiskes kui kuivas, nii
        toitaineterikkal kui -vaesel mullal, nii varjus kui lõõskava päikese
        käes. Tänu kõigele sellele on ta peaaegu kogu maailmas levinud.
        Ülemaailmse levikuga taimi nimetatakse kosmopoliitideks.</font></p>
    <p><font face="Arial" size="2">Nagu arvata võib on hanijalg kiire ja osav
        levija. Seemnest sirgunud hanijalad võivad juba teisel aastal kasvatada
        ligi meetripikkuse roomava varre. Neil maapealsetel võsunditel on palju
        sõlmekohti, mis kõik võivad juurduda ja anda uue taime. Taoline
        vegetatiivne paljunemine on iseloomulik ka näiteks aedmaasikale.
        Võsunditega paljunedes hõivab hanijalg kiiresti suured alad.<br>
      </font></p>
    <font face="Arial" size="2">
      <p>Tema iseloomulikeks tunnusteks on veel väga hambulise ja lõhestunud
        kujuga
        liitlehed, mis on alumiselt küljelt siidiselt läikivate karvadega
        kaetud. Ka
        need on ilusad, mistõttu hanijalg sobiks ka ilutaimeks. Kuid eelkõige
        siiski
        vaid laiadele lagedatele aladele, näiteks tühjadele mäenõlvadele, sest
        peenrast tõrjuks ta teised liigid välja.</p>
      <p>Kuid nüüd hanijala rohketest kasutamisvõimalustest. Hanijalg on tal
        nimeks
        mitte vaid seepärast, et ta leht hane jalga meenutab. Ta on hea söök nii
        hanedele kui teistele lindudele, kevadised värsked lehed sobivad
        salatiks ka inimesele.&nbsp; Süüa
        pakub hanijalg veelgi. Kui tema risoomid üles tõmmata, siis on need
        sageli
        mugulakujuliseks paksenenud. Neid risoome
        on
        inimesedki
        toiduks
        tarvitanud. Hanijalast on saadud kollast värvi ja teda on kasutatud naha
        parkimisel. Mesinikele on ta hea meetaim.</p>
      <p>Üpris laialt on hanijalg tuntud ravimtaimena. Meditsiinis on teda
        kasutatud parkainete sisalduse tõttu. Kogutakse tervet maapealset osa
        õitsemise
        ajal, see on maist juuli või augustini. Rahvaravimina on teda kasutatud
        kootava
        toime tõttu kopsu- ja sooleverejooksude peatamiseks. Kuid abi on
        hanijalast
        teistegi haiguste puhul leitud, sest
        ta
        toimib muuseas ka valuvaigistavalt,
        rahustavalt ja põletikuvastaselt. Tee valmistamiseks tuleb võtta kaks
        supilusikatäit ürti klaasi kuuma vee kohta. Keeta õrnal tulel kümme
        minutit
        ja jahutada. Seejärel juua enne sööki pool klaasi korraga.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hanijalg2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
