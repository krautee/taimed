<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>metspipar - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/metspipar.jpg"
            align="right" hspace="6" height="200" width="270" vspace="6" border="1">
        </b><strong>Harilik metspipar</strong><br>
      </font><font face="Arial" size="3" color="#005500"><em><strong>(Asarum
            europaeum)</strong></em><br>
        varsakabi, kabjaleht, metshumur, pruus</font></p>
    <font face="Arial" size="2">
      <p>Metspipar näib oma rohkete eripäradega lausa lõunamaiselt eksootiline,
        ometi on ta pärismaine liik. Metspipra omanäolisus tuleb Eesti looduses
        hästi välja, sest taime sugulased kasvavad hoopis soojema kliimaga
        aladel, sageli troopikas ja vihmametsades. Võiks arvata, et selline taim
        on rahvapäraselt tuntud eksootiliste nimede all. Vanarahva hulgas on
        siiski kõige tavalisemaks nimeks metspipar ise, teised on levinud vaid
        piirkondlikult. Ju siis on kõige iseloomulikum öeldud just selle nimega.
        Sõna “mets” viitab muidugi sellele, et ta kasvab metsas. Pipar on see
        taim õige mitmest kandist.</p>
      <p><img src="images/mpiparois.jpg" align="left" hspace="6" height="200" width="270"
          vspace="6" border="1">Ükskõik millist metspipra osa katki hõõrudes
        tunneme me kohe tugevat
        pipra lõhna. Kui keegi peaks julgema mõnd taimeosa suhu pista, siis on
        tugev
        ka tema vürtsine ja kibe, samuti pipart meenutav maitse. Niisiis nagu
        kodumaine
        pipar. Muide, teda on isegi
        toiduainetetööstuse tarbeks kasutatud. Tugeva lõhnaga
        tõttu
        on
        temast abi saanud ka parfümeeriatööstuse tootjad. Kuid siiski ei saa
        soovitada
        temaga katsetamist, sest metspipar on tegelikult väga mürgine taim.
        Tugeva lõhna
        ja kibeda maitse tõttu väldivad teda isegi loomad. Metspiprast saadud
        mürki
        on kasutatud ka roti- ja hiiremürgina. Sissesööduna põhjustab ta
        oksendamist,
        tekivad
        iiveldushood, valud maos ja soolestikus, naistel isegi emakas, võivad
        tekkida ka rasked emaka verejooksud. Kui metspipart on söödud aga veidi
        rohkem, siis võib õnnetus lõppeda surmaga. Esmaabiks
        mürgistuse
        korral
        tuleb võtta söetablette ning pöörduda koheselt meditsiinilise abi poole.</p>
      <p>Lehedki on
        metspipral
        omapärased,
        nende
        välimuse
        tõttu
        on tekkinud nimed varsakabi, kabjaleht ja
        teised seesugused. Nad on metspipral neerukujulised ja sageli südaja
        alusega.
        Kuid huvitav on see, et need on nahkjad ja püsivad taimel üle talve,
        nagu
        sinilillel.
        Muuseas
        sinilillega koos ta sageli kasvabki. Erinevalt sinilillest on
        tema lehed aga ka täiskasvanult karvased, nagu pikad leherootsudki.</p>
      <p>Eriti omapärased
        on aga metspipra õied. Tavaline metsas jalutaja neid ilmselt ei leiagi,
        kuid
        teie püüdke hoolega otsida (mais või juunis). Õied
        asuvad
        päris
        maapinnal
        ja
        on omapärase
        tumepurpurpunase värvusega. Huvitav on see, et ehkki
        õied on enamasti isetolmlejad, pole need suletud, vaid meenutavad
        väikest
        sissesoonitud kaelaosa ja kolme tipukesega kellukat. Metspipral on
        küllaltki
        ainulaadsed tolmeldajad: maapinnal askeldavad putukad ja teod, eelkõige
        nälkjad.
        Kuna nad ka seemnete valmimisel maadligi jäävad, siis peab nende seas
        olema ka
        seemnete laialikandjaid. Selle töö võtavad enda kanda eelkõige sipelgad,
        keda meelitatakse magusa tilgakesega seemne küljes.</p>
      <p>Avastamist väärivat on metspipra juures veelgi, aga uurige ise edasi!
        Metspipart võib leida ka linnaaedadest, sest lehed on tal ilusad,
        moodustavad suure tiheda vaiba ja seepärast on teda peenardesse
        istutatud.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="mpipar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
