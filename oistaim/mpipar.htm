<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>metspipar - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/metspipar.jpg" align="right" border="1" hspace="6" vspace="6" width="270"
height="200"> </b><strong>Metspipar</strong><br>
</font><font color="#005500" size="3" face="Arial"><em><strong>(Asarum europaeum)</strong></em><br>
varsakabi, kabjaleht, metshumur, pruus</font></p>

<font FACE="Arial" SIZE="2">
<p>Metspipart võib nimetada julgelt üheks meie huvitavamaks taimeks,
oma rohkete omapäradega tundub ta lausa lõunamaiselt eksootiline.
Võiks
arvata,
et
siis
on
ta
ka
tuntud
igasuguste
eksootiliste
nimede
all.
Vanarahva
hulgas
on
siiski
kõige tavalisemaks nimeks jäänud metspipar ise, teised on
levinud
vaid
suhteliselt
kitsastel
aladel. Ju siis on kõige iseloomulikum öeldud just selle
nimega. Mets tähendab loomulikult, et ta kasvab metsas, tavaliselt lehtpuudega
salu- või laanemetsas, kus on huumuserikas mõnusalt niiske muld. Pipar on ta
aga väga paljude kantide pealt.</p>
<p><img border="1" src="images/mpiparois.jpg" align="left" hspace="6" vspace="6" width="270" height="200">Ükskõik millist metspipra osa katki hõõrudes tunneme me kohe tugevat
pipra lõhna. Kui keegi peaks julgema mõnd taimeosa suhu pista, siis on tugev
ka tema vürtsine ja kibe, samuti pipart meenutav maitse. Niisiis nagu kodumaine
pipar. Muide, teda on isegi
toiduainetetööstuse tarbeks kasutatud. Tugeva lõhnaga
tõttu
on
temast abi saanud ka lõhnaainete tootjad. Kuid siiski ei saa soovitada
temaga katsetamist, sest metspipar on tegelikult väga mürgine taim. Tugeva lõhna
ja kibeda maitse tõttu väldivad teda isegi loomad. Metspiprast saadud mürki
on kasutatud ka roti- ja hiiremürgina. Sissesööduna põhjustab ta
oksendamist,
tekivad
iiveldushood, valud maos ja soolestikus, naistel isegi emakas, võivad
tekkida ka rasked emaka verejooksud. Kui metspipart on söödud aga veidi
rohkem, siis võib õnnetus lõppeda surmaga. Esmaabiks
mürgistuse
korral
tuleb võtta söetablette.</p>
<p>Lehedki on
metspipral
omapärased,
nende
välimuse
tõttu
on tekkinud nimed varsakabi, kabjaleht ja
teised seesugused. Nad on metspipral neerukujulised ja sageli südaja alusega.
Kuid huvitav on see, et need on nahkjad ja püsivad taimel üle talve, nagu
sinilillel.
Muuseas
sinilillega koos ta sageli kasvabki. Erinevalt sinilillest on
tema lehed aga ka täiskasvanult karvased, nagu pikad leherootsudki. Eriti omapärased
on aga metspipra õied. Tavaline metsas jalutaja neid ilmselt ei leiagi, kuid
teie püüdke hoolega otsida (mais või juunis). Õied
asuvad
päris
maapinnal
ja
on omapärase
tumepurpurpunase värvusega. Huvitav on see, et ehkki
õied on enamasti isetolmlejad, pole need suletud, vaid meenutavad väikest
sissesoonitud kaelaosa ja kolme tipukesega kellukat. Metspipral on küllaltki
ainulaadsed tolmeldajad: maapinnal askeldavad putukad ja teod, eelkõige nälkjad.
Kuna nad ka seemnete valmimisel maadligi jäävad, siis peab nende seas olema ka
seemnete laialikandjaid. Selle töö võtavad enda kanda eelkõige sipelgad,
keda meelitatakse magusa tilgakesega seemne küljes.</p>
<p>Avastamist väärivat on metspipra juures veelgi, kuid seda uurige juba ise
edasi. Ega siis muud kui luup kaasa ja metsa otsinguile. Metspipart võib leida
ka linnaaedadest, sest tema lehed on ju väga ilusad, pealegi võib ta kasvada
vahel päris suure vaibana.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="mpipar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
