<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>sookäpp - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/sookapp.jpg" width="200" height="270" align="right"
border="1" hspace="6" vspace="6"><font color="#005500" size="4" face="Arial"><strong>Sookäpp</strong><br>
</font><em><strong><font color="#005500" size="3" face="Arial">(Hammarbya
paludosa)</font></strong></em></p>

<font FACE="Arial" SIZE="2">
<p>Harilik sookäpp on meie üks väiksemaid käpalisi. Tavaliselt ei kasva ta
pikemaks kui viisteist sentimeetrit. Peale tagasihoidlike mõõtmete on tal ka
tagasihoidlikud värvitoonid. Isegi sookäpa õied on kollakasrohelised,
ilma ühegi erksama helgita. Lausa ime, et ka sellise õie putukad üles
leiavad. Ometigi kuulub harilik sookäpp putukate abil tolmlejate pikka
nimekirja. Tal on isegi putukate jaoks veidi külakosti – mesimagusat
nektarit.</p>
<p>Õisik ise pole sookäpal tegelikult mitte just kõige armetum. Õigemini on
see sageli ainus, mis temast rohu- või samblamätta seest välja paistab. Tema
kobarjas õisik on vahel isegi enam kui kümne sentimeetri pikkune ja koosneb
kuni kolmekümnest pisikesest õiest. Arvutage ise, kui väike peab siis üksik
õis olema! On arusaadav, et mõne millimeetri pikkustest õitest kasvavad väikesed
viljad, milles imetillukesed seemned. Kuid ilmselt ei arva te seda, et harilik
sookäpp teeb seemnete mõõtmete osas isegi rekordi. Nimelt miinimumrekordi.
Harilikul sookäpal on väiksemad seemned kui ühelgi teisel Euroopa taimel.
Vahel on nad vaid kümnendiku millimeetri pikkused. Sellised seemned võivad
vabalt lennata nii õhus kui ujuda soojärvedes ja rabamülgastes. Nii jõuab
sookäpp sobivatele elupaikadele.</p>
<p>Lisaks seemnelisele paljunemisele on harilikul sookäpal ka vegetatiivne
paljunemine - paljunemine muude taimeosade, mitte viljades valmivate seemnete
abil. Harilikul sookäpal võivad leheservadel lehe tipu juures areneda väikesed
pungakesed. Neid nimetatakse sigipungadeks. Sigipungade vabanemisel võib neist
soodsates tingimustes uus taim kasvada. Paljunemist sigipungade abil ei tunta ühelgi
teisel Euroopas kasvaval orhideeliigil. Seega on harilik sookäpp mitmeti väga
huvitav taim.</p>
<p>Vaatamata hariliku sookäpa mitmekesistele paljunemisvõimalustele levib see
liik väga aeglaselt. Mis on põhjuseks? Väikesed seemned ja sigipungad on
liiga väetid, et üksi kasvada. Nii on neil tingimata vaja abimeest - seent. Kui
sobivat seent pole, siis seemned ja sigipungad hukkuvad.</p>
<p>Seoses kasvamisega turbasamblavaibas on harilikul sookäpal ka üks huvitav
kohastumus. Tema risoomil on muguljas jätke, mille ta igal aastal uue kasvatab.
Kuid uus &quot;mugul&quot; ei jää samasse, kus oli vana. Ta võtab oma
elupaiga sisse paar sentimeetrit kõrgemal. Nii kaob oht, et samblataimed võiks
sookäpa oma kasvuga lämmatada.</p>
</font>
<div align="center"><center>

<table border="1" cellspacing="1">
  <tr>
    <td><a href="sookapp2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
