<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>sookäpp - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/sookapp.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><strong>Sookäpp</strong><br>
      </font><em><strong><font face="Arial" size="3" color="#005500">(Hammarbya
            paludosa)</font></strong></em></p>
    <font face="Arial" size="2">
      <p>Sookäpp on meie kõige väiksem käpaline, nagu kõik Eestis kasvavad
        käpalised on ka tema kaitse all (II kategooria). Tavaliselt ei kasva
        sookäpp pikemaks kui viisteist sentimeetrit. Peale tagasihoidlike
        mõõtmete on ta ka tagasihoidlikult värvunud. Siiski, päikeselise ilmaga
        näeb kogu taim välja nagu üksainus samblamättasse torgatud sulavõikarva
        pliiats. Isegi sookäpa õied on lehtede ja varte karva kollakasrohelised.
        Lausa ime, et ka sellise õie putukad üles leiavad. Ometi kuulub sookäpp
        putukate abil tolmlejate pikka nimekirja ja taime imepisikestes õites on
        mesimagusat nektarit.</p>
      <p>Õigupoolest on õisik ainus, mis sookäpast rohu- või samblamättast välja
        paistab. Tema kobarjas õisik on vahel isegi enam kui kümne sentimeetri
        pikkune ja koosneb kuni kolmekümnest pisikesest õiest. Arvutage ise, kui
        väike peab üksik õis olema! On arusaadav, et mõne millimeetri pikkustes
        õites valmivad väikesed viljad, milles imetillukesed seemned. Sookäpp
        teeb seemnete mõõtmetega isegi rekordi. Nimelt miinimumrekordi: sookäpal
        on väiksemad seemned kui ühelgi teisel Euroopa taimel. Sellised seemned
        võivad vabalt lennata õhus või ujuda soojärvedes ja rabalaugastes. Nii
        jõuab sookäpp sobivatesse kasvukohtadesse.</p>
      <p>Lisaks seemnelisele paljunemisele on sookäpal ka vegetatiivne
        paljunemine - paljunemine muude taimeosade, mitte viljades valmivate
        seemnete abil. Sookäpal võivad lehe tipus areneda väikesed pungakesed,
        mida nimetatakse sigipungadeks. Sigipungade vabanemisel võib neist
        soodsates tingimustes uus taim kasvada. Sigipungadega paljunemist ei
        tunta ühelgi teisel Euroopas kasvaval orhideel. Seega on sookäpp mitmeti
        õige huvitav.</p>
      <p>Vaatamata sookäpa mitmekesistele paljunemisvõimalustele levib see
        liik väga aeglaselt. Mis on põhjuseks? Väikesed seemned ja sigipungad on
        liiga väetid, et üksi kasvada. Nii on neil tingimata vaja abimeest -
        seent. Kui
        sobivat seent pole, siis seemned ja sigipungad hukkuvad.</p>
      <p>Seoses kasvamisega turbasamblavaibas on sookäpal veel üks omapärane
        kohastumus. Tema risoomil on muguljas jätke, mille ta igal aastal uue
        kasvatab. Uus mugul võtab koha sisse vanast natuke kõrgemal. Nii kaob
        oht, et samblataimed võiks sookäpa enda alla matta.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sookapp2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
