<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kollane ülane - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kolylane.jpg" align="right" border="1" hspace="6" vspace="6" width="270"
height="200"> </b><strong>Kollane ülane</strong><br>
</font><font color="#005300" size="3" face="Arial"><em><strong>(Anemone ranunculoides)</strong></em><br>
kollane varesjalg, kollalill, külma lill, sarapuunaat</font></p>

<p><font size="2" face="Arial">Kollane ülane on umbes sama tavaline kui valgete
õitega <a href="vylane.htm" style="color: #005300">võsaülane</a>. Samuti on
ta kevadel armastatud vaasililleks. Kollane ülane õitseb võsaülasest veidi
hiljem. Kuid nagu ülaste puhul ikka, ei ole kunagi liiast ettevaatus nende
korjamisel. Ilmselt on kõigile juba väiksest peale seletatud, et ülased on mürgised
ja pärast taimede korjamist ei tohi käega silmi või nägu hõõruda. Ütleme
veel niipalju juurde, et mürgistuse võib saada ka lihtsalt
kui
ülaseid
kaua
nii
käes
hoida,
et
taimemahl pääseb kätele. Tundlikumad inimesed aga ei
saagi ilma kinnasteta ülaseid korjata. Ülased põhjustavad nahal eelkõige
vesivillide teket, kuid need lõhkevad hiljem ja
siis
tekivad väga raskesti
paranevad haavad.
Eriti mürgine
on
kollase ülase risoom. Seda on Kamtsatka
elanikud kasutanud isegi mürginoolte valmistamiseks. Nendega ei surmatud siiski
inimesi, vaid ikka loomi. Isegi vaalu olla nendega kätte saadud.</p>

<p>Kuid kollase ülase mürgid on kasulikud ka rahvameditsiinis. Eestlased on
nendega ravinud eelkõige reumat ja peavalu pannes välispidiselt nahale värskeid
taimeosi. Kollatõve puhul olla kollalille teed joodud. Kuid teiste maade rahvad
on kollast ülast palju väärtuslikumaks ravimtaimeks
pidanud
kui
eestlased. Nii on kollasest
ülasest abi saadud astma, rahhiidi, silmahaiguste, läkaköha, halvatuse, vesitõve,
süüfilise ja teistegi haiguste korral. Samuti on kollase ülase lehti
tarvitatud higileajava vahendina ning neerude ja kopsude töö tugevdajana.
Ravimisega peab aga ettevaatlik olema, sest mürgise taimega võib endale
kergesti kasu asemel kahju teha.</p>
<p>Palju võib rääkida ka ülaste õitest. Kollasel ülasel on nad kollased,
teistel meie liikidel valged. Need ilusad värvid ei kuulu aga kroonlehtedele,
nagu koolitunnist harjunud ollakse. Kroonlehed ülastel hoopis puuduvad. Need värvilised
on suured ja õhukesed tupplehed. Õiest veidi allpool asuvad aga kollasel ülase
ainsad varrelehed. Ülaste lehed on aga peaaegu ilma kaitsekihtideta, sest neid
lehti läheb taimel vaja vaid paariks kuuks. Nimelt algab ülastel juba juuli lõpul
suvine puhkepaus. Seepärast kuivavad ülaste lehed ruttu, kui nad ei saa
korjates koheselt vaasi.
Kuid
taime jaoks
on
ka
üks
veel suurem häda. Sellised lehed
on
ahvatluseks rohketele putukatele ja seentele.</p>
</font>
<div align="center"><center>

<table border="1" cellspacing="1">
  <tr>
    <td><a href="kylane2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
