<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>alpi võipätakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/voipatak.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Alpi
          võipätakas</strong><br>
      </font><font face="Arial" size="3" color="#005500"><strong><em>(Pinguicula
            alpina)</em></strong></font></p>
    <font face="Arial" size="2">
      <p>Alpi võipätakat võib pidada meie üheks huvitavamaks taimeks. Võipätakad
        on putuktoidulised taimed. Tema kasvukohad on enamasti nii vesised ja
        toitainetevaesed, et ega sealt suurt midagi võtta olegi. Nii saab
        võipätakas
        pinnasest peamiselt vee, aga toitained tulevad eelkõige väikestest
        putukatest.
        Kuidas ta siis putukaid püüab?</p>
      <p>Selleks on võipätakal lehed, mille pind on
        kleepuva limaga kaetud. Lima eritavad lehe pinnal leiduvad väikesed
        näärmekarvakesed.
        Eriti ohtraks muutub kleepuva “liimi” eritamine siis, kui mõni putukas
        hakkab lehe pinnal liigutama. Nii jääbki loomake limasse kinni. Edasi
        algab
        aeglane, kuid kindel lehe serva kokkurullumine. Võipätaka
        kollakasrohelise
        lehe serv on alati veidi ülespoole kaardunud, valmis kokku rulluma.
        Lõpuks
        surub lehe serv putuka tihedalt vastu lehe pinda ja algabki putuka
        seedimine.
        Kogu see töö võtab aega ühe kuni kaks ööpäeva.</p>
      <p>Lehti on võipätakal hulka. Kõik need asetsevad juurmise kodarikuna otse
        mullal. Kui lehed on võipätakal ilusad ja hästiarenenud, siis vart pole
        sel taimel peaaegu olemaski. On vaid väga lühike maa-alune vars. Kui
        taim õitsema hakkab, siis kasvab maa peale pikk varretaoline õit kandev
        õisikuvarb.</p>
      <p>Alpi võipätaka õied on kreemikasvalged nagu Alpide lumised tipud. Need
        asetsevad ühekaupa peenikestel õisikuvarbadel, mida on ühel taimel
        paar-kolm tükki. Meie teisel võipätakaliigil, harilikul võipätakal, on
        õied sinakaslillad. Alpi võipätakas on harilikust tunduvalt haruldasem
        ja vaid Saaremaal ning mandril üksikutes kasvukohtades kasvava liigina
        kuulub looduskaitse alla (II kategooria).</p>
      <p>Miks on aga sel taimel niisugune omapärane nimi nagu “võipätakas”? See
        tuleb sellest, et varemalt korjati võipätakate lehti ja anti lehmadele.
        Seepeale
        muutus lehmade piim kollakamaks. Mõnel pool räägiti, et “lehmad annavad
        seepeale rohkem võid”. Neid muutusi põhjustab jälle lehtedel olev lima.
        Sel
        limal on ka raviomadused. Nii soovitatakse võipätaka lehti panna
        kõikvõimalikele
        haavadele ja kärnadele, et neist kiiresti vabaneda. Peamiselt on temaga
        ravitsetud pragunenud ja mõranenud huuli, millest tulenevad ka paljud
        mokkadega seotud
        rahvapärased nimed.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="voipatt2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
