<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>pohl - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/pohl.jpg" align="right" hspace="6" vspace="6"
border="1" width="270" height="200"><font color="#005500" size="4" face="Arial"> <strong>Pohl</strong><br>
</font><font color="#005500" size="3" face="Arial"><em><strong>(Vaccinum vitis-idaea)</strong></em><br>
paluk, poolamari, poolgad, kuradimari</font></p>

<font FACE="Arial" SIZE="2">
<p>Pohl on hõredate männimetsade taim. Tema marjade hea maitse üle ei vaidle
ilmselt keegi. Kuid pohlamarjad ei ole lihtsalt hea maitsega, vaid ka heade
omadustega. Pohlamarjades on inimese jaoks parim suhkrute ja hapete tasakaal.
Peale selle leidub pohlades rikkalikult selliseid happeid, mis teevad marjad hästi
säilivateks. Seda olete kindlasti isegi märganud. Kui mustikad riknevad soojas
seistes mõne päevaga, siis pohlad võivad sageli mitu kuud värsketena
seista. Sama lugu on ka mustika ja pohla keedisega.</p>
<p>Pohla puhul ei ole muret, et ta meid või meie riideid liiga ära määriks.
Pohl on punase, kuid mitte eriti mahlase ja üldsegi mitte määriva
viljalihaga. Samas on pohlamarjadel meie erituselundkonna tööd parandav toime.
Viimase toime poolest on aga eriti tuntud pohla lehed. Neist valmistatakse kas
teed või keedist. Ravimiks tuleks pohla lehti koguda kevadel pärast lume
sulamist. Kuna pohl on igihaljas taim ja tema lehed elavad kuni neli aastat,
siis ei ole selles midagi imelikku. Kevadel kogutakse neid lihtsalt seepärast,
et siis on neis kasulikke toimeaineid kõige rohkem. Teiseks kuivavad talve üle
elanud lehed ka ilusamini ja ei lähe nii sageli mustaks kui suvel korjatud
lehed. Ravimina kasutatakse ju ainult korralikke rohelisi lehti.</p>
<p><img src="images/pohl1.jpg" align="left" border="1" hspace="6" width="200" height="270"
vspace="6">Pohlamarju söövad paljud metsalinnud, kes levitavad nii marjade
sees peituvaid seemneid. Kuid seemnetega paljunemine pole pohla jaoks enamasti
üldse tähtis. Rohkem levib ta hoopis maad mööda. Kuidas see käib? Kui
proovite mõnda pohlataime üles tõmmata, siis võib see tõsiseid raskusi
tekitada. Nimelt on ühel taimel sageli väga palju maapealseid varsi, mis on kõik
omavahel maa-aluste varte ehk risoomidega ühenduses. Kuidas see eluring siis käib?
Alustame ühest väikesest taimest. See kasvab algul ilusasti neli või viis
aastat. Seejärel tekivad tema varre alusel olevatest pungakestest külgvõsud,
mis hakkavad maa sees taimest eemale kasvama. Mõnekümne sentimeetri kaugusel
emataimest tekib risoomile üks haru, mis pöördub otse üles. Sellest saab uus
põõsake. Põõsake kasvab kolm-neli aastat ja siis viljub. Viljunud vars aga
hukkub. Siiski ei ole see veel põõsakese lõpp, vaid tema varre alumisest
osast kasvavad uued püstised varred. Kuid samal ajal on risoomist tulnud
mullapinnale veel mitmed noored põõsakesed. Nii on ühest emavarrest saanud
juba kümneid uusi kääbuspõõsaid. Seega on aeg emal koht noorematele
loovutada. Niisugune elutsükkel on ka kõigil arenevatel osapõõsakestel, ükski
neist ei ela üle viieteistkümne aasta. Nii on hea pohladele ja ka inimesele, kes
saab tänu sellele rohkem marju.</p>
<p>Teadma peab ka pohla ja <a href="leesik.htm">leesika</a>  erinevusi. Nad mõlemad
on sarnased punaste marjadega liivikute taimed. Kuid leesika varred lamavad
enamasti maas, pohla omad on püstised. Teiseks on pohla marjad hapukad,
leesikal jahused. Ja kolmandaks on pohla lehe alumine ots ümar, leesika lehel
aga pikalt sujuvalt rootsuks ahenev.</p>
</font>
<div align="center"><center>

<table border="1" cellspacing="1">
  <tr>
    <td><a href="pohl2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
