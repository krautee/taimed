<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>pohl - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><img src="images/pohl.jpg" hspace="6" height="200" width="270"
        vspace="6" border="1" align="right"><font face="Arial" size="4" color="#005500">
        <strong>Harilik pohl</strong><br>
      </font><font face="Arial" size="3" color="#005500"><em><strong>(Vaccinium
            vitis-idaea)</strong></em><br>
        paluk, poolamari, poolgad, kuradimari</font></p>
    <font face="Arial" size="2">
      <p>Pohl on hõredate männimetsade taim. Lisaks heale maitsele on ta
        marjadel teisigi häid omadusi. Pohlades on inimese jaoks parim suhkrute
        ja hapete tasakaal. Peale selle leidub pohlades rikkalikult selliseid
        happeid, mis teevad marjad hästi säilivaks. Olete ehk isegi märganud, et
        kui mustikad riknevad soojas seistes mõne päevaga, siis pohlad võivad
        hoopis kauem värskena püsida. Sama lugu on ka mustika ja pohla
        keedisega.</p>
      <p>Pohlad ei määri nagu mustikad. Pohl on valkja ja mitte eriti mahlase
        viljalihaga. Pohlad parandavad erituselundkonna tööd. Viimase toime
        poolest on eriti tuntud pohla lehed. Neist valmistatakse teed või
        keedist. Ravimiks tuleks pohla lehti koguda kevadel pärast lume
        sulamist. Kuna pohl on igihaljas ja tema lehed elavad kuni neli aastat,
        siis ei ole selles midagi imelikku. Kevadel kogutakse neid seepärast, et
        siis on lehtedes toimeaineid kõige rohkem. Teiseks kuivavad talve üle
        elanud lehed paremini ja ei lähe nii kergesti mustaks kui need, mis
        suvel korjatud. Ravimina kasutatakse ju ainult korralikke rohelisi
        lehti.</p>
      <p><img src="images/pohl1.jpg" hspace="6" height="270" width="200" vspace="6"
          border="1" align="left">Pohli söövad paljud linnud, kes levitavad nii
        marjades peituvaid seemneid. Sellegipoolest pole seemnetega paljunemine
        pohla jaoks kuigi tähtis. Rohkem levib ta vegetatiivselt. Kui proovite
        mõnda pohlataime üles tõmmata, siis võib see raskusi tekitada. Nimelt on
        ühel taimel palju maapealseid võsusid, mis kõik on omavahel maa-aluste
        varte ehk risoomidega ühenduses. Kuidas pohla eluring käib?&nbsp;</p>
      <p>Alustame ühest väikesest taimest. See kasvab algul ilusasti neli või
        viis
        aastat. Seejärel tekivad tema varre alusel olevatest pungakestest
        külgvõsud,
        mis hakkavad maa sees taimest eemale kasvama. Mõnekümne sentimeetri
        kaugusel
        emataimest tekib risoomile üks haru, mis pöördub otse üles. Sellest saab
        uus
        põõsake. Põõsake kasvab kolm-neli aastat ja siis viljub. Viljunud vars
        aga
        hukkub. Siiski ei ole see veel põõsakese lõpp, vaid tema varre alumisest
        osast kasvavad uued püstised varred. Kuid samal ajal on risoomist tulnud
        mullapinnale veel mitmed noored põõsakesed. Nii on ühest emavarrest
        saanud
        juba kümneid uusi kääbuspõõsaid. Seega on aeg emal koht noorematele
        loovutada. Niisugune elutsükkel on ka kõigil arenevatel osapõõsakestel,
        ükski
        neist ei ela üle viieteistkümne aasta.</p>
      <p>Teadma peab ka pohla ja <a href="leesik.htm">leesika</a> erinevusi.
        Nad mõlemad
        on sarnased punaste marjadega liivikute taimed. Kuid leesika varred
        lamavad
        enamasti maas, pohla omad on püstised. Teiseks on pohla marjad hapukad,
        leesikal jahused. Ja kolmandaks on pohla lehe alumine ots ümar, leesika
        lehel
        aga pikalt sujuvalt rootsuks ahenev.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="pohl2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
