<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kahelehine käokeel - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial,Arial" size="4" color="#005300"><b><img
            src="images/kaokeel.jpg" align="right" hspace="6" height="270" width="200"
            vspace="6" border="1"></b><strong>Kahelehine käokeel</strong><br>
      </font><font face="Arial,Arial" size="3" color="#005300"><em><strong>(Platanthera
            bifolia)</strong></em><br>
        jumalkäsi, juudakäpad, nahkviiul, ööviiul, öökuninganna, ööneitsi</font></p>
    <p><font face="Arial" size="2">Ööviiul ehk kahelehine käokeel on meie
        tavalisemaid ja armastatumaid käpalisi. Sellele viitavad ka tema ligi
        sada rahvapärast nime, nende hulgas ööneitsi, öökuninganna ja ööroos.
        Kahelehist käokeelt leidub peaaegu kõikjal kuid enamasti väikesel
        hulgal. Võib-olla veidi tavalisem on ta Lääne-Eesti
        niiskematel niitudel ja hõredates metsades. Kahelehine käokeel on nime
        saanud sellest, et teda vaadates torkavad orhideedele omase õisiku
        kõrval silma kaks juurmist lehte, need on suured ja läikivad.</font></p>
    <p><font face="Arial" size="2">Kahelehisel käokeelel ahenevad juurmised
        lehed varre suunas pikkamisi ja leht näib sale. Ahenenud osa pikkus
        aitab teda eristada meie teisest käokeele liigist, rohekast käokeelest.
        Roheka käokeele lehed ahenevad varre suunas järsemalt ja leht näib
        seetõttu töntsim. Kindlamini saab neid liike eristada õite järgi:
        kahelehise käokeele õied on peaaegu roheka toonita valged, rohekal
        käokeelel, nagu nimigi ütleb, on õied natuke rohekad, kuigi põhitoonilt
        samuti valged. Õie ehituses on nende liikide eristamiseks üks veelgi
        kindlam tunnus, aga seda on õit nägemata keeruline seletada. Võta
        määraja kaasa, mine metsa ja otsi käokeel üles - seal on kohe selge kumb
        on kumb!<br>
      </font></p>
    <font face="Arial" size="2">
      <p>Sõna “öö” on lisaks ööviiulile väga paljudes kahelehise käokeele
        rahvapärastes nimedes. Põhjuseks on enamasti see, et ööviiul hakkab
        eriti tugevasti lõhnama just pimeduse saabudes. Siis võib kogu aas või
        metsaalune mattuda magusasse, vahel isegi veidi vängesse lillelõhna.
        Sellist lõhna pole ühelgi teisel meie käpalisel, nii tugevat ka mitte
        perekonnakaaslasel rohekal käokeelel.</p>
      <p>Lõhn meelitab kohale ka arvukalt putukaid, kes noolivad õites olevat
        mesinestet. Kuid igaühele ei ole antud võimalust maiusrooga saada.
        Ööviiuli
        valgetel õitel on pikk kannus. Selle pikkus võib olla isegi kuni kolm ja
        pool
        sentimeetrit. Ja just selle kannuse sisse ongi ööviiul oma nektari
        peitnud.
        Nii saavad selle hästi kätte vaid liblikad, kellel on pikk imilont.
        Eriti
        huvitav on veel see, kuidas imevad nektarit suured paksud karvased
        lennukikujulised
        surud. Nad mitte ei istu õrnale õiele, vaid lendavad õhus
        samal
        kohal
        õie juures ja imevad nii nektarit. Sellest aga piisab taimele, et ka
        tolmlemine
        saaks toimuda.</p>
      <p>Lõpetuseks ka sellest, millest on tekkinud nime “ööviiul” tagumine
        pool. Nimelt ilmselt tema saksakeelsest nimest <i>Nachtviole</i>, mis
        tähendab
        tõlkes öökannikest. Kannikeseõisi meenutavad käokeele õied tõepoolest,
        nii kujult kui lõhnalt. Kui nimi poolikult tõlkida, siis saadaksegi
        “ööviiul”.
        Kuid sama ilusad on kindlasti ka “ööneitsi”, “öökuninganna” ja “ööroos”.
        Kõik käpalised on kaitse all, ööviiul kuulub III kaitsekategooriasse.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kaokeel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
