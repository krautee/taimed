<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kahelehine käokeel - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial,Arial"><b><img
src="images/kaokeel.jpg" align="right" hspace="6" vspace="6" border="1" width="200"
height="270"></b><strong>Kahelehine käokeel</strong><br>
</font><font color="#005300" size="3" face="Arial,Arial"><em><strong>(Platanthera bifolia)</strong></em><br>
jumalkäsi, juudakäpad, nahkviiul, ööviiul, öökuninganna, ööneitsi</font></p>

<p><font FACE="Arial" SIZE="2">Ööviiul on meie tavalisemaid ja armastatumaid käpalisi.
Sellele
viitavad ka tema ligi sada rahvapärast nime. Kahelehist käokeelt
leidub
peaaegu
kõikjal, kuid alati väikesel hulgal. Võib-olla veidi tavalisem on ta Lääne-Eesti
niiskematel niitudel ja hõredates metsades. Kahelehine käokeel on oma nime
saanud sellest, et teda vaadates torkavad orhideedele omase ilusa õisiku kõrval
kohe silma kaks suurt ja tugevat lehte. Need lehed ahenevad alusel kuni seitsme
sentimeetri pikkuseks rootsuks. Ahenenud osa pikkus aitab seda liiki eristada
meie teisest käokeeleliigist, rohekast käokeelest. Roheka käokeele lehtede
ahenenud osa on vaid kuni nelja sentimeetri pikkune. Teise erinevusena on
kahelehise käokeele õied päris valged, roheka omad aga rohekad, nagu nimigi
ütleb.</p>

<p>Nüüd on palju räägitud “kahelehisest käokeelest”, kuid seda nime
kasutades jääb ilmselt enamikele arusaamatuks, millist taime küll mõeldakse.
Võib tekkida küsimus, et taim pidi laialt tuntud olema, miks siis mina ei
tunne. Võtame siis taimelt selle saladuskatte ja ütleme, et kahelehine käokeel
on meie armastatud ööviiul. Sõna “öö” on väga paljudes selle taime
nimedes. Põhjuseks on enamasti see, et ööviiul hakkab eriti tugevasti lõhnama
just pimeduse saabudes. Siis võib kogu aas või metsaalune mattuda magusasse või
vahel isegi veidi vängesse lillelõhna. Sellist lõhna pole ühelgi
teisel meie käpalisel, nii tugevat ka mitte rohekal käokeelel.</p>
<p>Lõhn meelitab kohale ka arvukalt putukaid, kes noolivad õites olevat
mesinestet. Kuid igaühele ei ole antud võimalust maiusrooga saada. Ööviiuli
valgetel õitel on pikk kannus. Selle pikkus võib olla isegi kuni kolm ja pool
sentimeetrit. Ja just selle kannuse sisse ongi ööviiul oma nektari peitnud.
Nii saavad selle hästi kätte vaid liblikad, kellel on pikk imilont. Eriti
huvitav on veel see, kuidas imevad nektarit suured paksud karvased lennukikujulised
surud. Nad mitte ei istu õrnale õiele, vaid lendavad õhus
samal
kohal
õie juures ja imevad nii nektarit. Sellest aga piisab taimele, et ka tolmlemine
saaks toimuda.</p>
<p>Lõpetuseks ka sellest, millest on tekkinud nime “ööviiul” tagumine
pool. Nimelt ilmselt tema saksakeelsest nimest <i>Nachtviole</i>, mis tähendab
tõlkes öökannikest. Kannikeseõisi meenutavad käokeele õied tõepoolest,
nii kujult kui lõhnalt. Kui nimi poolikult tõlkida, siis saadaksegi “ööviiul”.
Kuid sama ilusad on kindlasti ka “ööneitsi”, “öökuninganna” ja “ööroos”.</p>
</font>
<div align="center"><center>

<table border="1" cellspacing="1">
  <tr>
    <td><a href="kaokeel2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
