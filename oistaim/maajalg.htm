<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>maajalg - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/maajalg.jpg" width="200" height="270" align="right"
hspace="6" vspace="6" border="1"><font color="#005500" size="4" face="Arial"><strong>Maajalg</strong><br>
</font><font color="#005500" size="3" face="Arial"><em><strong>(Glechoma hederacea)</strong></em><br>
kassiratas, pinipuss, maa-aluserohi, roosirohi</font></p>

<font FACE="Arial" SIZE="2">
<p>Maajalal on kaks laialt levinud nime: maajalg ja kassiratas. Need mõlemad
viitavad tema iseloomuliku välimusega lehtedele. Nimelt on maajala lehed ümmargused
nagu rattad või laiad nagu mingi looma jalajäljed. Kuid ometigi pole otseselt
need nimed vanarahva hulgas kuigi laialt tuntud. Vanad eestlased teadsid seda
taime rohkem kui kassinaerist, maa-aluserohtu, maaliseheina roosirohtu või
paistetuserohtu. Huvitavamatest nimedest võiks mainida veel seamuru.</p>
<p>“Maa” ja “muru” viitvad sellele, et maajalg kasvab maa ligidal. Tõepoolest
näeme sagedamini vaid mööda maad roomavaid maajala varsi. Sellised võivad
kasvada
pea meetripikkuseks. Maajala varred juurduvad igal sõlmekohal ja annavad
omakorda rohkesti võsundeid. Kõik varred on rohkete ümarate
lehtedega. Kuid olgu siin lisatud, et need lehed on serval täkilised ja värvuselt
kaunilt tumerohelised, isegi veidi läikivad. Tänu oma kiirele võsundite abil
paljunemisele võib maajalg kiiresti katta küllaltki suured maa-alad, ta vajab
vaid piisavalt niiskust
ning
küllaltki viljakat mulda. Sellised suured kogumikud
on sageli vajalikud, et hõivata lagedaid alasid. Kuid aedades ja kiviktaimlates
võib maajalg muutuda väga tüütuks umbrohuks. Kes soovib midagi huvitavamat
proovida, see võib panna maajala potti kasvama ja riputada sobivasse kohta üles:
temast
kasvab
kaunis
ripptaim.</p>
<p>Õied on maajalal vähemärgatavad, sest nad on väikesed, kuid lähemalt
uurides pole neil viga midagi. Värvuselt on need lillakad, väikeste punakate
laigukestega. Maajala õied moodustavad väikeseid männaseid ülemiste lehtede
kaenlas.</p>
<p>Nimed maa-aluserohi, roosirohi ja teised seesugused viitavad ka taime
kasutamisele rahvameditsiinis. Seejuures peab aga teadma, et maajalg on küllaltki
tugevatoimeline arstim ja temaga ei või liialdada. Hobustel võib ta põhjustada
isegi mürgistusi. Ravimiks kogutakse maajala ürti, see on siis ülemist
rohelist osa koos õitega. Ürt kuivatatakse õhukese kihina soojas, kuid vilus.
Tarvitamisviise on kaks. Kõigepealt võib temast teha kompresse näiteks
reumavalude leevendamiseks ja mõnedest villikestest-punnikestest vabanemiseks,
see on suhteliselt ohutu. Teiseks võib valmistada teed, mis võtab ära kõhuvalu,
parandab seedimist, ravib köha ja teisi hingamisteede haigusi. Tee tegemiseks võetakse
teelusikatäis ürti klaasi keeva vee kohta ja lastakse segul kümme minutit tõmmata.
Seejärel juuakse külmetushaiguste puhul kohe kuumalt, aga seedehädade puhul
jahutatakse eelnevalt maha.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="maajalg2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
