<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>maajalg - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/maajalg.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><strong>Harilik
          maajalg</strong><br>
      </font><font face="Arial" size="3" color="#005500"><strong>(</strong><em><strong>Glechoma
            hederacea</strong></em><strong>)</strong><br>
        kassiratas, pinipuss, maa-aluserohi, roosirohi</font></p>
    <font face="Arial" size="2">
      <p>Maajalal on ka teine laialt tuntud nimi, kassiratas. Mõlemad viitavad
        iseloomuliku välimusega lehtedele. Maajala lehed on ümarad nagu rattad
        või laiad nagu mõne looma jäljed. Vanad eestlased tundsid taime ka veel
        näiteks kassinaeri, maa-aluserohu, maaliseheina, roosirohu,
        paistetuserohu või seamuru nime all.</p>
      <p>“Maa” ja “muru” viitavad sellele, et maajalg kasvab maa ligidal.
        Tõepoolest näeme sagedamini vaid mööda maad roomavaid maajala varsi.
        Sellised võivad kasvada pea meetripikkuseks. Maajala varred juurduvad
        igal sõlmekohal ja annavad omakorda rohkesti külgvõsusid. Kõik varred on
        rohkete ümarate lehtedega. Olgu lisatud, et lehed on serval täkilised ja
        värvuselt kaunilt tumerohelised, isegi veidi läikivad. Tänu külgvõsude
        abil paljunemisele võib maajalg kiiresti katta suured alad, ta vajab
        vaid piisavalt niiskust ning eelistab viljakat mulda. Kellele umbrohi,
        kellele ilutaim pinnakatteks. Maajala võib panna kasvama potti ja
        riputada sobivasse kohta üles - nii saab temast ripptaime.</p>
      <p>Õied on maajalal vähemärgatavad, sest nad on väikesed, kuid lähemalt
        uurides pole neil viga midagi. Värvuselt on need lillakad, väikeste
        punakate
        laigukestega. Maajala õied moodustavad väikeseid männaseid ülemiste
        lehtede
        kaenlas.</p>
    </font>
    <p><font face="Arial" size="2">Nimed maa-aluserohi, roosirohi ja teised
        seesugused viitavad taime kasutamisele rahvameditsiinis. Peab teadma, et
        maajalg on tugevatoimeline ravimtaim ja temaga ei või liialdada.
        Hobustel võib ta põhjustada ka mürgistusi. Ravimiks kogutakse maajala
        ürti, see on ülemist rohelist osa koos õitega. Tarvitamisviise on kaks.
        Temast võib teha kompresse näiteks reumavalude ja mõnedest
        villidest-punnidest vabanemiseks, mis on suhteliselt ohutu. Teiseks võib
        valmistada teed, mis võtab ära kõhuvalu, parandab seedimist, ravib köha
        ja teisi hingamisteede haigusi. Tee tegemiseks võetakse teelusikatäis
        ürti klaasi keeva vee kohta ja lastakse segul kümme minutit tõmmata.
        Külmetushaiguste vastu juuakse teed kuumalt, seedehädade korral lastakse
        maha jahtuda. On kasutatud humala asemel õlle maitsestamiseks. Noorena
        on kevadisi võrseid kasutatud suppides maitseainena.<br>
      </font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="maajalg2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
