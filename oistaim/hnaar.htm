<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik näär - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/har-naar.jpg"
            align="right" hspace="6" height="200" width="270" vspace="6" border="1"></font></b><font
        face="Arial" size="4" color="#005300"><strong>Harilik näär</strong><br>
      </font><font face="Arial" size="3" color="#005300"><em><strong>(Pimpinella
            saxifraga)</strong></em><br>
        ingverid, maapihlad, atlahein, krampjuur</font></p>
    <p><font face="Arial" size="2">Harilik näär on meie tavaline sarikaline.
        Võrreldes
        enamike teiste putkedega on ta suhteliselt väikesekasvuline: harilikult
        ei küüni
        ta üle inimese põlvekõrguse. Kasvab harilik näär kõikvõimalikel kuivadel
        niitudel, aga ka hõredates metsades, eelistades lubjarikkamaid kohti,
        näiteks
        paekivialadel olevaid loodusid. Ära tunneb nääri lehtede järgi, neid on
        kahte tüüpi. Ühed on juurmise kodarikuna maapinnal. Need on lihtsulgjad
        liitlehed, mille lehekesed on munakujulised, saagja servaga. Ka alumised
        varrelehed on taolised. Nende järgi on tekkinud rahvapärane nimi
        maapihlad - sarnasusest pihlaka lehega. Varre keskosas ja tipul võime
        näha tilli lehtede sarnaseid kitsaid lehti. Ühtegi teist selliste
        lehtedega putke meie looduses pole. Segi võib ta minna oma
        perekonnakaaslase suure nääriga. Viimane on kuni meetrikõrgune, suurem
        ja tugevam taim.</font></p>
    <p><font face="Arial" size="4"><b><img src="images/har-naar1.jpg" align="left"
            hspace="6" height="270" width="200" vspace="6" border="1"></b></font><font
        face="Arial" size="2">Pärimuse järgi on nääri ka ingveriks kutsutud.
        Nimi on tulnud apteekrite kaudu, sest nääri juurikad meenutavad veidi
        ingveri omi ja neidki koguti ravimiks. Nääri juurikas on mõru, sisaldab
        mitmeid tugevatoimelisi eeterlikke õlisid ja seda on kasutatud mitmete
        haiguste raviks. Arstiti kõhuhädasid, nahahaigusi ja köha, tee on röga
        lahtistava toimega. Näärist saadi abi haavade loputamisel, neerukivide
        puhul, silmapõletike korral, nääri tee tõstvat söögiisu. Teeks tuleb
        võtta 1-3 grammi kuivatatud juuri poole klaasi vee kohta, keeta kümme
        minutit ja juua korraga ära. Samuti on vanarahva hulgast pärit
        tähelepanek, et kui verejooksvarohtu - harilikku nääri - panna värskele
        haavale, siis jääb veri kohe seisma. Veterinaarias on teda kasutatud
        sigade niinimetatud atlahaiguse korral, sellest nimi atlahein.
        Atlahaigus on haigus, mille korral ilmuvad looma kaelale punased laigud,
        kael võib minna paiste ja muutuda kõvaks</font><font face="Arial" size="2">,
        arstide
        poolt
        kasutatavaid
        haigusnimetusi on selliste nähtude kohta mitmeid. Kaasajal seda taime
        meditsiinis enam ei kasutata.</font></p>
    <font face="Arial" size="2">
      <p>Harilik näär on looduslikel karjamaadel hea söök kariloomadele, samuti
        toiduotsingutel liikuvatele metsaelanikele. Tema noortest lehtedest saab
        maitsva supi või salati ka inimene. Kõige enam meeldib ta nähtavasti
        kõikvõimalikele putukatele. Kuna ta kasvab päikese käes, siis meeldib
        tema õiesarikatel end soojendada paljudel pikatundlalistel sikkudel,
        läikivatel kuldpõrnikatel ja teistelgi mardikatel. Magusa suutäie
        leiavad õite meeketastelt nii suured mesilased kui väikesed
        kääbuskärbsed - sarikaliste õite omapära on see, et nektari saavad kätte
        väga erineva kehakuju ja suurusega putukad. Rohkeid putukaid jahivad
        õisikutel heleda varjevärvusega kiired ämblikud. Nii on harilik näär
        nagu üks suur “elupuu”.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="hnaar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
