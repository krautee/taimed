<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik näär - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/har-naar.jpg"
align="right" border="1" hspace="6" vspace="6" width="270" height="200"></font></b><font
color="#005300" size="4" face="Arial"><strong>Harilik näär</strong><br>
</font><font color="#005300" size="3" face="Arial"><em><strong>(Pimpinella saxifraga)</strong></em><br>
ingverid, maapihlad, atlahein, krampjuur</font></p>

<p><font size="2" face="Arial">Harilik näär on meie tavaline sarikaline. Võrreldes
enamike teiste putkedega on ta suhteliselt väikesekasvuline: harilikult ei küüni
ta üle inimese põlvekõrguse. Kasvab harilik näär kõikvõimalikel kuivadel
niitudel, aga ka hõredates metsades, eelistades lubjarikkamaid kohti, näiteks
paekivialadel olevaid loodusid. Ära tunneb nääri lehtede järgi. Nimelt on
tal kahte tüüpi lehti. Ühed on juurmise kodarikuna maapinnal. Need on
lihtsulgjad liitlehed, mille lehekesed on täiesti munakujulised, saagja
servaga. Enamik lehti ongi sellised, ka alumised varrelehed. Nende järgi on
tekkinud ka nimi <i>maapihlad</i> (sarnasus pihlaka lehega). Varre keskosas ja
ka tipul võime aga näha tillilehtede sarnaseid kitsaid lehti. Ühtegi teist
sarnaste lehtedega putke meie looduses pole. Segi võib ta minna vaid oma
perekonnakaaslasega: suure nääriga. Viimane on kuni meetrikõrgune, tema vars
on sügavamate vagudega ja lehekesed pikema rootsuga.</font></p>

<p><font size="4" face="Arial"><b><img src="images/har-naar1.jpg" align="left" border="1"
hspace="6" width="200" height="270" vspace="6"></b></font><font FACE="Arial" SIZE="2">Vanarahva
hulgas on nääri kõrval laialt levinud veel teinegi nimi: ingver. See on
tulnud apteekrite kaudu, sest nääri juurikad meenutavad veidi ingveri omi ja
neidki kogusid apteegid ravimiks. Nääri juurikas
on mõru ja
sisaldab
mitmeid tugevatoimelisi eeterlikke õlisid,
teda
on
kasutatud
väga paljude haiguste
raviks. Peamisteks olid kõhuhädad ja nahahaigused ning köha, tee on röga
lahtistava toimega. Kuid temast on abi ka haavade loputamisel, neerukivide
puhul, silmapõletike korral,
nääri
tee tõstab söögiisugi. Teeks tuleb võtta
1</font><font FACE="Symbol" SIZE="2">¼</font><font FACE="Arial" SIZE="2">3
grammi kuivatatud juuri poole klaasi vee kohta, keeta kümme minutit ja siis
juua korraga ära. Muidugi on mõttekas ka enne kurnata, taimetükke ei pea ju
neelama. Samuti on vanarahva hulgast pärit tähelepanek, et kui
“verejooksvarohtu” (harilik näär) panna värskele haavale, siis jääb
veri kohe seisma. Veterinaarias on teda kasutatud sigade niinimetatud
atlahaiguse korral, sellest nimi atlahein. Atlahaigus on haigus, mille korral
ilmuvad looma kaelale punased laigud, kael võib minna paiste, muutuda kõvaks,
arstide
poolt
kasutatavaid
haigusnimetusi on selliste nähtude kohta mitmeid. Kaasajal seda taime
meditsiinis enam ei kasutata.</p>

<p>Harilik näär on looduslikel karjamaadel ka hea söök kariloomadele, samuti
toiduotsinguil liikuvatele metsaelanikele. Tema noortest lehtedest saab maitsva
supi või salati ka inimene. Kõige rohkem on ta siiski väikeste putukate
asendamatu kaaslane. Kuna ta kasvab päikese käes, siis meeldib tema õiesarikatel
end soojendada paljudel pikatundlalistel sikkudel, läikivatel kuldpõrnikatel
ja teistelgi mardikatel. Magusa suutäie leiavad rohkete õite meeketastelt nii
suured mesilased kui ka päris väikesed kääbuskärbsed. Viimaseid jahivad aga
heleda varjevärvusega kiired ämblikud. Nii et ta on tõesti nagu üks suur
“elupuu”.</p>
</font>
<div align="center"><center>

<table border="1" cellspacing="1">
  <tr>
    <td><a href="hnaar2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
