<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>mägi-pajulill - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/mpajulill.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Mägi-pajulill</strong><br>
      </font><font face="Arial" size="3" color="#005500"><em><strong>(Epilobium
            montanum)</strong></em><br>
        lillpaju, mäelillpaju, soolika-rohi</font></p>
    <font face="Arial" size="2">
      <p>Pajulilled on enamasti niiskete kasvukohtade taimed. Ka mägi-pajulill
        kasvab
        meelsamini keskmisest veidi niiskemates kohtades.&nbsp; Mägi-pajulillel
        nagu teistelgi pajulilledel on alumised varrelehed vastakult, ülemised
        vahelduvalt asetunud. Mõnikord ei ole vars päris püsti,
        vaid veidi tõusev. Mägi-pajulille iseloomustavad hambulise servaga lehed
        ja
        kroonlehtede tipus olev sügav kitsas sisselõige. Terve taim on peaaegu
        karvadeta. Seevastu pisikeste õitega, ravimtaimena kasutatav
        väikeseõieline
        pajulill on üleni karvane. Viimane on ainuke pajulill, keda on kasutatud
        ravimtaimena: ta aitab põie ja kuseteede hädade korral.</p>
      <p>Pajulillede õied on neljatised, see tähendab, neil on neli kroon- ja
        neli tupplehte, isegi emakakael on paljudel liikidel iseloomulikult
        neljaks lõhestunud. Neljaks lõhestuvad ka pajulille väga peened, vaid
        mõne millimeetri jämedused viljad. Viljad on kuni seitse sentimeetrit
        pikad ning meenutavad põldsinepile ja teistele ristõielistele
        iseloomulikke kõtru. Tegelikult on pajulilledel vilja tüübiks ikkagi
        kupar, aga see on pikaks veninud. Valmimisel avaneb pajulille kupar nagu
        banaan, mille koor neljaks kistakse. Nähtavale ilmub tihe valge
        karvamass, mille vahel võib näha pisikesi tumedamaid seemneid.
        Pajulillede arvukad seemned on varustatud lendkarvadega, et tuul võiks
        neid hõlpsasti uutele kasvualadele kanda.</p>
      <p>Pajulilledel on ka teine paljunemise moodus: vegetatiivne.
        Mägi-pajulille varre alusel võime näha iseloomulikke leherosette. Kui
        need ei oleks rohelised, võiksime neid pidada roosiõie sarnasteks
        õiteks. Lähemal vaatlemisel selgub, et neil on lühike vars ja
        lehekaenaldes väikesed pungad. Taolised võivad emataime küljest lahti
        murduda ja tuule või vahel ka vee abil kanduda veidi eemale. Sobivas
        kohas nad juurduvad ja annavad alguse uuele taimele. Huvitav on seegi,
        et nii tekkinud taim on veidi teistsugune kui seemnest tõusnud. Tema
        varre alusel näeme palju kuivanud lehtede jäänuseid ja õitseda võib ta
        koguni kuu aega varem.</p>
    </font>
    <p><font face="Arial" size="2">Mägi-pajulille võib anda loomadele söögiks,
        kuid karjamaad ei maksa selle
        taime kasvukohta teha: söödaväärtus pole tal kuigi hea, loomad tallavad
        ta
        ära ja kasvukoht hävib. Pajulille mahlakad lehed pidid sobima salatiks
        isegi
        inimesele, seda siiski vaid noorelt.</font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="mpajulill2.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
