<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>mägi-pajulill - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/mpajulill.jpg" width="200" height="270" align="right"
border="1" hspace="6" vspace="6"><font color="#005500" size="4" face="Arial"><strong>Mägi-pajulill</strong><br>
</font><font color="#005500" size="3" face="Arial"><em><strong>(Epilobium montanum)</strong></em><br>
lillpaju, mäelillpaju, soolika-rohi</font></p>

<font FACE="Arial" SIZE="2">
<p>Pajulilled on enamasti niiskete kasvukohtade taimed. Ka mägi-pajulill kasvab
meelsamini keskmisest veidi niiskemates kohtades. Tema on meie kõige tavalisem
pajulill. Kuid viimast väidet ei saa päris otseselt võtta, sest viimasel ajal
paigutatakse pajulille perekonda ka põdrakanep, kes on vähemalt sama tavaline.
Pajulille tunneb ära selle järgi, et
püstistel vartel on
tal
alumises osas lehed
vastakuti, ülemises osas aga vahelduvalt. Mõnikord ei ole vars päris püsti,
vaid veidi tõusev. Mägi-pajulille iseloomustavad hambulise servaga lehed ja
kroonlehtede tipus olev sügav kitsas sisselõige. Terve taim on peaaegu
karvadeta. Seevastu pisikeste õitega, ravimtaimena kasutatav väikeseõieline
pajulill on üleni karvane. Viimane on ainuke pajulill, keda on kasutatud
ravimtaimena: ta aitab põie ja kuseteede hädade korral.</p>
<p>Pajulillede õied on neljatised,
see
tähendab,
et neli on
neli
kroon- ja neli tupplehte, isegi
emakakael on paljudel iseloomulikult neljaks lõhestunud. Neljaks lõhestuvad
ka
pajulille väga peened, vaid mõne millimeetri jämedused viljad. Need on
kuni seitse sentimeetrit pikad ning meenutavad väga põldsinepile omast kõtra,
kuid tegelikult on nad hoopis kuprad. Valmimisel avaneb
pajulille
vili nagu banaan, mille
koor kisutakse neljaks. Nähtavale ilmub tihe valge karvamass, mille vahel võib
näha pisikesi tumedamaid seemneid. Pajulillede arvukad järelkasvu kindlustajad
on varustatud lendkarvadega, et tuul võiks neid hõlpsasti kanda uutele
sobivatele kasvualadele.</p>
<p>Kuid pajulilledel on veel teinegi paljunemismoodus: vegetatiivne. Mägi-pajulille
varre alusel võime näha iseloomulikke võsundeid, leherosette. Kui need ei
oleks rohelised, siis võiks neid taime mitteõitsemise ajal pidada roosiõiesarnasteks
õiteks. Kuid lähemal uurimisel võib neil leida ka lühikese varre ja
lehekaenaldes mõne väikese punga. Võsundid võivad emataime küljest lehti
murduda ja tuule või vahel ka vee abil kanduda veidi eemale. Sobivas kohas nad
juurduvad ja annavad alguse uuele taimele. Kuid huvitav on seegi, et nii
tekkinud taim on veidi teistsugune kui seemnest tõusnud. Tema alusel näeme
palju kuivanud lehtede jäänuseid ja õitseda võib ta vahel koguni kuu aega
varem.</p>
<p>Mägi-pajulille võib anda loomadele söögiks, kuid karjamaad ei maksa selle
taime kasvukohta teha: söödaväärtus pole tal kuigi hea, loomad tallavad ta
ära ja kasvukoht hävib. Pajulille mahlakad lehed pidid sobima salatiks isegi
inimesele, seda siiski vaid noorelt.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="mpajulill2.htm" target="_self"><img src="images/Info2.jpg" border="0"
    width="125" height="31"></a></td>
  </tr>
</table>
</center></div>
</body>
</html>
