<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik orashein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/orashein.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005300"><b>
        </b><strong>Harilik
          orashein</strong><br>
      </font><font face="Arial" size="3" color="#005300"><em><strong>(Elymus
            repens)</strong></em><br>
        seavööt, kargerohi, sõrajuurikas, sörgrohi, vääned</font></p>
    <font face="Arial" size="2">
      <p>Orasheina tunnevad hästi kõik põllumehed ja aiapidajad. Orashein on
        nimelt üks tavalisemaid umbrohte. Orasheinast lahtisaamise teeb raskeks
        tema kiire paljunemine maa-aluste varte ehk risoomidega. Kõik, kes
        pidanud maad kaevama, on kindlasti kohanud pikki valgeid või veidi
        kollakaid nööritaolisi vääte. Need kuuluvadki orasheinale ja needsamad
        on andnud orasheinale hulga rahvapäraseid nimetusi.</p>
      <p>Kuidas siis loodussõbralike vahenditega orasheina tõrjuda? Kuna
        orasheina maa-alused osad ei asu mullas kuigi sügaval, siis võiks
        arvata, et need hävivad kündmisega. Kuid visa umbrohi “naerab” põllumehe
        peale, kui temast selliste võtetega lahti püütakse saada. Kündmine
        ennemini soodustab orasheina paljunemist - nii tehakse taime pikad
        risoomid tükkideks ja iga tükk, millel pung küljes, hakkab kiiresti
        kasvama ja võib igas sõlmekohas kasvatada uue maapealse võsu. Nii tuleb
        orasheinaga käituda veidi õrnemalt, et tema risoomid võimalikult
        täielikult kätte saada. Väiksema maalapi võiks lihtsalt kaevamishargiga
        ettevaatlikult läbi tuhnida ja risoomid välja korjata. Suuremal põllul
        on sobilik äestamine. Pinnale tulnud risoomid tuleb kokku rehitseda ja
        ära vedada.</p>
      <p>Inimene on õppinud orasheinte risoome mitmeti kasutama, mõnel pool
        isegi toiduks, sest risoomid on toitaineterikkad, võrreldavad
        teraviljaga. Selleks tuleb risoomid korralikult pesta. Neist saab
        magusat siirupit või kanget alkoholi. Kuivatatult ja röstitult on neid
        lisatud kohvi hulka. Orasheina risoomid soodustavat ainevahetust ja
        uriinieritust, rahvameditsiiinis on neid kasutatud mitmesuguste
        siseelundite hädade vastu. Orashein maitseb loomadele hästi ning sobib
        oma kiire kevadise kasvuga loomadele söödaks.</p>
      <p>Veidi ka orasheina äratundmisest. Orasheina tunneb ära risoomide järgi
        - need on pikad, hargnevad ja valkjad. Orasheina õisik on tihe, lapik ja
        küllalt pikk. See koosneb lapikutest sinakas- või hallikasrohelistest
        kaherealiselt asetunud pähikutest, ohted pähikute tipus kuni 0,5 cm. Üks
        väga hea tunnus on orasheinal veel. Hõõrudes näpu vahel oraheina lehti
        tunned iseloomulikku oraheina lõhna - see on väga hea tunnus, mis korvab
        seda, et tema lehed sõltuvalt kasvukohast küllalt erineva ilmega võivad
        olla.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="orash2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
