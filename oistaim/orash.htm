<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik orashein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/orashein.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"><b> </b><strong>Harilik
orashein</strong><br>
</font><font color="#005300" size="3" face="Arial"><em><strong>(Elymus repens)</strong></em><br>
seavööt, kargerohi, sõrajuurikas, sörgrohi, vääned</font></p>

<font FACE="Arial" SIZE="2">
<p>Orasheina tunnevad hästi kõik põllumehed ja aiapidajad. Ta on üks
tavalisemaid ja tülikamaid umbrohtusid. Suurtel põldudel kasutatakse temast
vabanemiseks mitmesuguseid mürke. Oma väikesel maalapil ei ole aga mürke
soovitatav kasutada, sest mürkideta saame tervislikuma toidu. Orasheina hävitamise
teeb raskeks tema kiire paljunemine maa-aluste varte ehk risoomide abil. Kõik,
kes maad veidi rohkem on kaevanud, on kindlasti kohanud pikki valgeid või veidi
kollakaid nööritaolisi vääte. Need kuuluvadki orasheinale. “Väädid” on
andnud orasheinale ka hulka rahvapäraseid nimetusi.</p>
<p>Kuidas siis loodusesõbralike vahenditega orasheinast vabaneda? Kuna
orasheina maa-alused osad ei asu mullas kuigi sügaval, siis võiks ju mõtelda,
et need hävivad kündmisega. Kuid visa umbrohi ei või lubada, et temast nii
kergesti jagu saadakse. Orashein aga “lausa naerab põllumehe peale”, kui
viimane püüab temast selliste võtetega lahti saada. Kündmine hoopis
soodustab orasheina paljunemist - nii tehakse taime pikad risoomid tükkideks ja
iga tükk,
millel
pung
küljes,
hakkab kiiresti kasvama, annab harusid ja igal sõlmekohal võib
kergitada
uue võsu maa peale. Nii soovitatakse käituda orasheinaga veidi õrnemalt, et
tema risoomid tuleksid mullapinnale tervetena. Väiksema maalapi võiks lihtsalt
kaevamishargiga ettevaatlikult läbi tuhnida ja leitud orasheinarisoomid ära hävitada.
Suuremal põllul on sobilik äestamine. Pinnale tulnud risoomid tuleb aga kokku
rehitseda ja ära vedada.</p>
<p>Rääkisime, et väljakaevatud orasheinarisoomid võiks ära hävitada. Kuid
tegelikult ei pea seda ilmtingimata tegema, sest inimesed on neid ka mitmeti
kasutama õppinud.
Mõnel
pool kasutatakse neid isegi toiduks. Selleks tuleb
risoomid korralikult pesta. Neist saab magusat siirupit või kanget alkoholi.
Kuivatatult ja röstitult on neid lisatud ka kohvi hulka. Samuti on
orasheinarisoom tuntud kui ravim, mis soodustab ainevahetust ja uriinieritust.
Ta kuulub dieettoitude hulka. Rahvameditsiinis on orasheinal aga veelgi laiem tööpõld.
Teda on kasutatud mitmesuguste siseelundite hädade puhul.</p>
<p>Lõpetuseks ka veidi orasheina äratundmisest. Enne taime õisikute ilmumist
või väljakaevamist pole seda kuigi lihtne teha, seepärast piirdume õisiku
tunnustega. Orasheina õisik on tihe, lapik ja küllaltki pikk. Ta koosneb
lapikutest sinakas- või hallikasrohelistest kaherealiselt asetunud pähikutest.
Mõnest teisest liigist eristamiseks on vaja teada ka seda, et tema õisik on püstine
ning me ei näe temas “karvakesi”, mida kõrreliste puhul kutsutakse
oheteks.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="orash2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
