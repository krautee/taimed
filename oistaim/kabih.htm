<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik käbihein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/kabihein.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><b>
        </b><strong>Harilik
          käbihein</strong><br>
      </font><font face="Arial" size="3" color="#005500"><em><strong>(Prunella
            vulgaris)</strong></em><br>
        härjapea, kurgurohi, maa-aluserohi, põldhumal, mesilill</font></p>
    <p><font face="Arial" size="2">Harilikku käbiheina tunnevad ilmselt paljud,
        sest iseloomulike õisikute tõttu paistab ta hästi silma. Samast on pärit
        ka tema nimi. Meenutavad ju käbiheina munajad tähkõisikud pisikest
        kuusekäbi. Need on isegi samasugused tumepunased nagu paljud noored
        kuusekäbid. Käbiheina õisik säilitab kuju ka viljudes ja kuna see nüüd
        on pruun, on selge, et tegu on valminud “kuusekäbiga”. Need “käbid” ei
        ole siiski nii suured kui kuusel: õitsemise ajal on õisik kuni mõne
        sentimeetri pikkune, alles hiljem võib see venida kuni
        kaheksasentimeetriseks. Kuivanult on käbiheina viljad krõbisevad ning
        meenutavad pigem humalakäbisid. See on andnud käbiheinale põldhumala
        nime. Liide “põld” käib humala ette seepärast, et erinevalt humalast ei
        kasva käbihein võsastikes vaid põldudel, niitudel ja karjamaadel.</font></p>
    <font face="Arial" size="2">
      <p>Käbiheinaga on vanad eestlased jagu saanud mitmetest hädadest, ehkki
        uuemal ajal ta eriti kasutamist ei leia. Varasemale kasutusele viitavad
        mitmed nimed. Näiteks kurgurohi, maa-aluserohi, juoksvarohe. Need
        viitavad, et teda on kasutatud kurgu- ja nahahädade ning reuma korral.
        Peamiselt on tal haavu parandav toime ning seetõttu on ta hea valutava
        kurgu kuristamisel. Keskajal on käbiheina tarvitatud kurgupõletiku ja
        angiini ravimisel. Maitselt pole käbiheinatee kuigi hea, see on mõru ja
        ilma lõhnata.</p>
      <p>Ega suurt rohkemat käbiheinast kasu olegi, kuid kindlasti tasub veel
        tähele
        panna tema kaunist välimust, eriti kui ta kasvab madala muruna.
        Sellisena sobib
        ta kindlasti kaunistama iga lagedat kohta, eriti nägus on ta oma
        punakate
        lehtede ja lillakassiniste õitega tumerohelise muru taustal.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kabih2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
