<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>madal kask - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/madkask.jpg"
            hspace="6" height="270" width="200" vspace="6" border="1" align="right">
        </font></b><font face="Arial" size="4" color="#005300"><strong>Madal
          kask</strong><br>
      </font><font face="Arial" size="3" color="#005300"><em><strong>(Betula
            humilis)</strong></em><br>
        porsakask, marokõiv, kassi pässad, hala-kask</font></p>
    <font face="Arial" size="2">
      <p>Madal kask on kaseperekonna liikidest üks tavalisemaid rabastuvates
        metsades, sooniitudel, madalsoos, siirdesoos ja isegi rabas. Harilikult
        on ta kuni inimesekõrgune põõsas, harva veidi pikem. Kuna tema tüvi ei
        kasva kuigi jämedaks, siis head puitu temast ei saa, küll aga näiteks
        häid luudasid. Seda kahel põhjusel. Esiteks on ta väga harunev, nii et
        ühest põõsast võib saada mitu tihedat luuda. Teiseks on tema püstised
        oksad tugevad ja jäigad, eriti võrreldes arukasega. Nii saab madala kase
        okstest tehtud luud vastupidav. Veel saab madalat kaske niisketes
        kohtades haljastuses kasutada.</p>
      <p>Soodes kasvab meil veel teinegi väike põõsakujuline kask, kes madala
        kasega ei tohiks segi minna. <a href="vaevakask.htm" style="color: #005300">Vaevakask</a>
        ei ulatu inimesele tavaliselt põlvenigi, ka tema lehed on väiksemad ja
        teise
        kujuga. Madala kase lehed on munajad, nende tipp on kas ümar, tömp või
        veidi
        terav. Heaks määramistunnuseks on ka oksad, mis on tihedalt kaetud
        kollakasvalgete täpikestega. Kui üle sellise oksa õrnalt näpu või
        käeseljaga
        tõmmata, siis tundub ta kare. Nii et kui jalutate niisketes kohtades,
        siis püüdke
        üles leida meie neljast kaseliigist ka madal kask.</p>
      <p>Nii nagu kaskede perekonnale omane, on ka madala kase õied koondunud
        silindrikujulisteks õisikuteks: urbadeks. Isasurvad valmivad juba
        õitsemiseelse
        aasta suvel, emasõied vahetult enne õitsemist.
        Kase
        viljad on väikesed pähklikesed.
        Madalal kasel on aga pähklikest ümbritsevad tiivakesed veidi väiksemad
        kui
        teistel kaskedel, vaid vaevakasel on need veel pisemad. Huvitavad on ka
        puitunud
        soomused, mille vahel seemned paiknevad. Need on kolme sügavalt
        sisselõikunud hõlmaga.</p>
    </font>
    <p><font face="Arial" size="2">Kuna madal kask on väike ja veidi väeti
        väljanägemisega võrreldes <a href="arukask.htm" style="color: #005300">arukase</a>
        ja <a href="sookask.htm" style="color: #005300">sookasega</a>, on tema
        rahvapärasteks nimetusteks näiteks halakask ja
        orjakõiv. Madal kask kasvab Eestis aga katkendlikult, vaid sobivates
        kasvukohtades. Seetõttu ei ole rahvapärasedki nimed sarnased. On väga
        palju
        erineva kõlaga nimesid: heal lapsel mitu nime. Näiteks kassi pässad, mis
        viitab tema kassi käppi meenutavatele lehtedele. Samuti porsakask, mis
        näitab
        sarnasust teise niiskete kohtade taime, porsaga. Roomav kask, väike
        sookask,
        murssapuhmas, maadlase-kask ja teised viitavad aga lihtsalt väikesele
        kasvule.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="madkask2.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
