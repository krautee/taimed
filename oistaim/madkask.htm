<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>madal kask - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/madkask.jpg"
align="right" hspace="6" vspace="6" border="1" width="200" height="270"> </font></b><font
color="#005300" size="4" face="Arial"><strong>Madal kask</strong><br>
</font><font color="#005300" size="3" face="Arial"><em><strong>(Betula humilis)</strong></em><br>
porsakask, marokõiv, kassi pässad, hala-kask</font></p>

<font FACE="Arial" SIZE="2">
<p>Madal kask on kaseperekonna liikidest üks tavalisemaid rabastuvates
metsades, sooniitudel,
madalsoos, siirdesoos ja isegi päris rabas.
Harilikult on ta kuni inimesekõrgune põõsas, vaid harva veidi pikem. Kuna
tema
tüvi
ei kasva kuigi jämedaks, siis head
puitu temast
ei saa, küll aga häid
luudasid. Seda kahel põhjusel. Esiteks on ta väga palju harunev, nii et ühest
põõsast võib saada mitu head tihedat luuda. Ja teiseks on tema püstised
oksad üpris tugevad ja jäigad, eriti võrreldes arukasega. Nii saab madala
kase okstest tõesti vastupidava luua.</p>
<p>Soodes kasvab meil veel teinegi väike põõsakujuline kask, kes madala
kasega ei tohiks segi minna. <a href="vaevakask.htm" style="color: #005300">Vaevakask</a>
ei ulatu inimesele tavaliselt põlvenigi, ka tema lehed on väiksemad ja teise
kujuga. Madala kase lehed on munajad, nende tipp on kas ümar, tömp või veidi
terav. Heaks määramistunnuseks on ka oksad, mis on tihedalt kaetud
kollakasvalgete täpikestega. Kui üle sellise oksa õrnalt näpu või käeseljaga
tõmmata, siis tundub ta kare. Nii et kui jalutate niisketes kohtades, siis püüdke
üles leida meie neljast kaseliigist ka madal kask. Sagedamini võib madalat
kaske kohata Eesti ida- ja edelaosas.</p>
<p>Nii nagu kaskede perekonnale omane, on ka madala kase õied koondunud
silindrikujulisteks õisikuteks: urbadeks. Isasurvad valmivad juba õitsemiseelse
aasta suvel, emasõied vahetult enne õitsemist.
Kase
viljad on väikesed pähklikesed.
Madalal kasel on aga pähklikest ümbritsevad tiivakesed veidi väiksemad kui
teistel kaskedel, vaid vaevakasel on need veel pisemad. Huvitavad on ka puitunud
soomused, mille vahel seemned paiknevad. Need on kolme sügavalt sisselõikunud hõlmaga.</p>
<p>Kuigi madal kask on väike ja veidi väeti väljanägemisega võrreldes <a href="arukask.htm" style="color: #005300">arukase</a>
ja <a href="sookask.htm" style="color: #005300">sookasega</a>, on temagi kohta
rahvauskumusi. Vanarahva arvamust madala kase kohta näitavad nimed halakask ja
orjakõiv. Madal kask kasvab Eestis aga katkendlikult, vaid sobivates
kasvukohtades. Seetõttu ei ole rahvapärasedki nimed sarnased. On väga palju
erineva kõlaga nimesid: heal lapsel mitu nime. Näiteks kassi pässad, mis
viitab tema kassi käppi meenutavatele lehtedele. Samuti porsakask, mis näitab
sarnasust teise niiskete kohtade taime, porsaga. Roomav kask, väike sookask,
murssapuhmas, maadlase-kask ja teised viitavad aga lihtsalt väikesele kasvule.</font></p>
<div align="center"><center>

<table border="1" cellspacing="1">
  <tr>
    <td><a href="madkask2.htm" target="_self"><img src="images/Info2.jpg" border="0"
    width="125" height="31"></a></td>
  </tr>
</table>
</center></div>
</body>
</html>
