<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>palu-härghein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/palu_harghein.jpg"
            hspace="6" height="270" width="200" vspace="6" border="1" align="right"></b>
        <strong>Palu-härghein</strong><br>
      </font><font face="Arial" size="3" color="#005500"><em><strong>(Melampyrum
            pratense)</strong></em><br>
        vainu-jaanihein, karukaerad, varbalill, võihein</font></p>
    <font face="Arial" size="2">
      <p>Palu-härghein ei ole ehk nii tuntud kui harilik härghein, kuid vähem
        levinuks ei saa teda küll pidada. Väiksema tuntuse põhjuseks on hoopis
        tagasihoidlikum välimus. Palu-härgheina õisiku tipul ei ole lillasid
        kõrglehti.
        Kõrglehed küll on, aga need on üpris sarnased tavalistele
        varrelehtedele. Ka
        ei ole palu-härgheina õied erkkollased nagu harilikul, vaid täiesti
        kahvatud,
        vahel isegi peaaegu valged. Õite värvus teeb ta kergesti eristatavaks ka
        mets-härgheinast. Viimasel ei ole samuti erksavärvilisi kõrglehti, kuid
        õied
        on
        tal
        tumekollased. Ka on palu-härgheina õied mets-härgheina omadest pea kaks
        korda pikemad, umbes
        1,5-2 cm pikkused.</p>
      <p>Muude tunnuste poolest on aga enamik härgheinu üpris sarnased. Nii on
        ka
        palu-härghein poolparasiit, taim, kes elab suure osa elust teiste arvel,
        teiste taimede sünteesitud toitainetest. Palu-härgheina
        heatahtlikeks ülalpidajateks on nii suured puud ja põõsad kui ka
        väiksemad kääbuspõõsad.
        Tema väheldastel juurtel on erilised abivahendid teiste taimede juurtele
        kinnitumiseks. Peremeestaimede juurtest võtavad härgheinad küll viimaste
        valmistatud toitu, kuid ohtlikud nad peremeestele ei ole.</p>
      <p>Enamasti kasvab palu-härghein kuivemates ja kehvema mullaga kohtades
        kui teised härgheinad. Kuivades palumetsades kasvab ta sageli
        massiliselt, eriti torkab see silma suve hakul õitsemise ajal. Õisi võib
        palu-härgheinal leida kuni sügiseni. Hilissügisel muutuvad härgheinad
        lühikese ajaga iseloomulikult mustaks ja neid on raske märgata ka seal,
        kus alles mõni nädal tagasi kasvas sadu taimi.</p>
      <p>Arusaadavalt peab sellisest hulganisti koos kasvavast taimest ka
        kellelegi
        kasu olema. Suurim sõber on ta mõnedele metsa maapinnal toituvatele
        lindudele,
        näiteks tetredele ja metsistele. Nad söövad peamiselt härgheinte
        küllalaltki
        suuri seemneid, metsised suvel ka lehti. Kariloomadele need taimed
        suuremaks
        asjaks söögiks ei ole. Palu-härgheina juures on huvitav ka see, et ehkki
        igal aastal on üks ja sama metsaalune teda paksult täis, on ta
        tegelikult üheaastane. Tal on hästi välja arenenud seemneline
        paljunemine. Palu-härgheina seemned meenutavad sipelganukke, kes neid
        seetõttu ka usinalt laiali kannavad.<font face="Arial" size="2"></font></p>
    </font>
    <p><font face="Arial" size="2">Rahvameditsiinis on palu-härgheinaga ravitud
        haudunud varbavahesid. Selleks hõõruti taime ülemine pool pudruks ja
        pandi varvaste vahele. Seejuures võiks teada, et härgheinad on veidi
        mürgised ja tundlikumad inimesed peaksid hoiduma tema mahla sattumisest
        limaskestadele.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="paluhh2.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
