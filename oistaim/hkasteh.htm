<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik kastehein - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/har-kasteh.jpg" align="right" hspace="6"
        height="270" width="200" vspace="6" border="1"><font face="Arial" size="4"
        color="#005300"><strong>Harilik
          kastehein</strong><br>
      </font><font face="Arial" size="3" color="#005300"><em><strong>(Agrostis
            capillaris)</strong></em><br>
        aruhein, kastekõrs, maahain, puhmasrohi</font></p>
    <p><font face="Arial" size="2">Kõrreliste õied moodustavad osaõisikuid,
        pähikuid. Pähikus on eriliste õiekattelehtede (sõkalde) vahel reeglina
        nii emas- kui isassuguorganid. Kõikide kõrreliste pähikud pole siiski
        ühesugused. Tavaliselt koosneb pähik mitmest õiest, kuid on ka liike,
        kelle pähikud on üheõielised. Kasteheinad ongi ühed taolised.</font></p>
    <p><font face="Arial" size="2">Praktikas tähendab üheõieline pähik seda, et
        see on väike, mistõttu kogu paljudest pähikutest koosnev õisik jätab
        õrna ja hapra mulje. Kasteheinte pähikud kinnituvad õisikusse pikkade
        juuspeenikeste raagude abil, mis teeb õisiku eriti õhuliseks. </font><font
        face="Arial" size="2"><font face="Arial" size="2">Nii ongi
          sellele taimele ladina keeles antud nimeks “niitjas” või
          “juuspeenike”– just seda “<i>capillaris</i>” tähendab. </font>Eestis
        kasvab kasteheinu 6 liiki, maailmas kokku saja ringis.<br>
      </font></p>
    <p><font face="Arial" size="2">Harilik kastehein on kogu Eestis väga
        tavaline. Erinevalt temaga sarnasest valgest kasteheinast jääb hariliku
        kasteheina õisik ka pärast õitsemist laiuvaks ja õhuliseks. Hariliku
        kasteheina õisiku harud on üksteise suhtes sageli täisnurga all. Need ei
        ligistu üksteisele ka viljade valmimisel. Kõrreliste viljadeks on
        terised, nii ka kasteheintel. Loomulikult on kasteheina terised palju
        väiksemad kui näiteks kõigile tuntud teraviljade rukki või nisu terised.
        Hariliku kasteheina terised on umbes millimeetripikkused.</font></p>
    <font face="Arial" size="2">Keeleke on omapärane väike taime osa, mille
      leiab paljudel kõrrelistel ja lõikheinalistel. Määramistunnusena oluline
      on ta ennekõike just kõrrelistel. Keeleke on valkjas kilejas moodustis
      lehetupe ja lehelaba piiril, seal, kus lehelaba läheb üle lehetupeks.
      Tavaliselt mõõdetakse keelekese pikkust või vaadatakse, kas selle tipp on
      terav või mitte. Seesama keeleke on tähtsaks eristamistunnuseks ka
      kasteheina liikide määramisel. Rääkisime, et hariliku kasteheinaga on väga
      sarnane mõnevõrra niiskemates kohtades kasvav valge kastehein. Viimase
      keeleke on kuni nelja millimeetri pikkune, hariliku kasteheina keeleke ei
      ole enamasti pikem kui üks millimeeter.
      <p>Loomasööda ja heintaimena on kasteheinad ennekõike olulised kehvematel
        muldadel. Harilik kastehein kasvab sagedamini kuivadel niitudel, kus
        suurema biomassiga kõrrelised, näiteks rebasheinad ja timutid, kasvada
        ei suuda. Kultuurpõldudel kasvatatakse harilikku kasteheina harva.
        Rohkem jääb ta metsloomade toiduks. Mõnel pool on harilikku kasteheina
        kasutatud tiheda vastupidava tallatava
        muru rajamiseks. Nii saab temast hea spordiväljaku või lennukite
        maandumisplatsi. Tihe kasvab kasteheinamuru seepärast, et tal on nii
        maapealsed
        kui ka maa-alused võsundid, mis kergesti juurduvad ja annavad nii alguse
        uuele
        taimele.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="hkasteh2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
