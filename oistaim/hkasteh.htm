<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kastehein - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/har-kasteh.jpg" hspace="6" vspace="6" align="right"
border="1" width="200" height="270"><font color="#005300" size="4" face="Arial"><strong>Harilik
kastehein</strong><br>
</font><font color="#005300" size="3" face="Arial"><em><strong>(Agrostis capillaris)</strong></em><br>
aruhein, kastekõrs, maahain, puhmasrohi</font></p>

<p><font size="2" face="Arial">Kõrreliste õied moodustavad pähiku, milles on
tavaliselt nii emas- kui isassuguorganid, kuid ka sõklad ja libled. Kõikide kõrreliste
pähikud pole siiski ühesugused. Tavaliselt koosneb pähik mitmest õiest, kuid
on olemas ka selliseid liike, mille pähikud on üheõielised. Kasteheinad ongi
ühed sellised. Kuid kasteheinad teeb eriti õrnailmeliseks veel see, et tema pähikud
on imepisikesed ning asuvad pikkadel peenikestel raagudel.
</font>
 <font size="2" face="Arial">Erinevalt temaga muidu
sarnasest valgest kasteheinast jääb see ka pärast õitsemist laiaks ja õhuliseks.
Hariliku kasteheina õisiku harud on üksteise suhtes sageli päris täisnurga
all. Need ei ligistu üksteisele ka viljade valmimisel. Kõrreliste viljadeks on
terised. Loomulikult on aga kasteheina terised palju väiksemad kui näiteks
teile tuntud rukki- või nisuterised, vaid millimeetripikkused. Ega kasteheina
üksik pähikki palju suurem ole. Kasteheina õrnust suurendavad ka tema kitsad
lehed. Hariliku kasteheina vars ja õisikuharudki on juuspeened. Nii ongi
sellele taimele ladina keeles antud nimeks “niitjas” või “juuspeenike”
– just seda “<i>capillaris</i>” tähendab.</p>

<p>Kõrrelistel on veel üks omapärane osa, mida taime määramisel on sageli
vaja uurida. See on keeleke, valkjas kilejas moodustis lehetupe tipul.</p>
<p>Tavaliselt mõõdetakse määramisel keelekese pikkust või vaadatakse, kas
tema tipp on terav või mitte. Seesama keeleke on ka tähtsaks
eristamistunnuseks kasteheinade juures. Rääkisime juba, et hariliku
kasteheinaga on väga sarnane mõnevõrra niiskemates kohtades kasvav valge
kastehein. Viimase keeleke on kuni nelja millimeetri pikkune, harilikul
kasteheinal on see aga väga lühike või puudub hoopis.</p>
<p>Inimeste jaoks on kasteheintel tähtsust heintaimena kehvapoolsetel muldadel.
Harilik kastehein kasvab sagedamini kuivadel niitudel, ta on väetamata
rohumaadel heaks heintaimeks. Meie head söödataimed rebasesaba ja põldtimut
sellistel kohtadel ei kasva. Harva kasvatatakse harilikku kasteheina isegi
kultuurpõldudel. Rohkem jääb ta siiski metsloomade toiduks.</p>
<p>Mõnel pool on harilikku kasteheina kasutatud tiheda vastupidava tallatava
muru rajamiseks. Nii saab temast hea spordiväljaku või lennukite
maandumisplatsi. Tihe kasvab kasteheinamuru seepärast, et tal on nii maapealsed
kui ka maa-alused võsundid, mis kergesti juurduvad ja annavad nii alguse uuele
taimele.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="hkasteh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
