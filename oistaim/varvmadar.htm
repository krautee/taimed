<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>värvmadar - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><img src="images/varvmadar.jpg"
align="right" border="1" hspace="6" vspace="6" width="200" height="270"></font><font
face="Arial" size="4" color="#005500"><strong>Värvmadar</strong></font><font face="Arial"
color="#005500"><br>
</font><font face="Arial" size="3" color="#005500"><em><strong>(Galium boreale)</strong></em><br>
maitsed, maran, liikmerohi, kirbulilled</font></p>

<font FACE="Arial" SIZE="2">
<p>Värvmadar on tavaline madaraliik, kes eelistab lubjarikast pinnast ja kasvab
seetõttu eriti ohtralt Lääne- ja Põhja-Eestis. Neis kohtades asuvad näiteks
ka meie õhukesemullalised paepealsed. Paekivi on aga ju otsene lubjaallikas. Värvmadar
on enamasti parasniiskete kohtade taim, kuid vahel võib teda leida ka veekogude
kallastelt. Ladinakeelne liiginimetus <i>boreale</i> näitab tema levimist põhjapoolsetel
aladel. Värvmadar kasvab eelkõige Euroopa ja Aasia arktilistel aladel kuni
okasmetsade vööndi lõunapiirini, Kesk-Euroopas ja Kesk-Aasias esineb teda
juba tunduvalt harvemini.</p>
<p>Värvmadar on üks meie sellistest madaratest, kellel on lehti varreümbrises
männases vaid neli. Erinevalt teistest neljalehelistest taimedest on tema kitsad lehed
kolme selge tugeva rooga. Värvmadara vars on tugev, enamasti seisab see
kindlalt püsti, ehkki varre kõrgus võib ulatuda üle poole meetri. On veel mõned
head värvmadara määramistunnused. Tema vars on selgelt neljakandiline ja
kantide peal on karedad karvad.</p>
<p>Õied on madaratel väikesed, harilikult valged, koondunud suurteks rohkeõielisteks
pööristeks. Sellised tüüpilised on ka värvmadara õied. Need on nii
pisikesed, et värvmadarat kui üht tuntumat liiki on õigustatult nimetatud ka
kirbulilleks. Õitest arenevad viljad on liikidel siiski erineva välimusega.
Neid nimetatakse kaksikpähklikesteks: valmides lagunevad nad kaheks kõva
kestaga pähklikeseks. Värvmadara viljad on üpris tihedalt kaetud karvadega,
mille tipus on haagitaolised konksud. Nende abil on hea haakida mööduja külge.
Ilmselt pole raske välja mõtelda, miks see vajalik on: nii levivad tema
seemned emataimest kaugemale ja värvmadar vallutab uusi alasid.</p>
<p>Kuid ega laialt tuntud nime värvmadar ilma asjata ole taimele pandud. Tema
juurtega punaseks värvitud riie ei karda ei pesemist ega pleekimist. Värvmadara
mitmed nimed viitavad tema raviomadustele: liikmerohi, nikastushain,
niseldushain. Tõepoolest on vanarahvas kasutanud teda ravimtaimena
liigesehaiguste, nihestuste ja nikastuste ravimisel, peamiselt toimib ta põletikuvastaselt
ja alandab paistetust. Mõningal määral on värvmadarat tarvitatud ka loomade
ravitsemisel.</p>
</font><div align="center"><center>

<table border="1" cellspacing="1">
  <tr>
    <td><a href="varvmadar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
