<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>värvmadar - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><img src="images/varvmadar.jpg"
          align="right" hspace="6" height="270" width="200" vspace="6" border="1"></font><font
        face="Arial" size="4" color="#005500"><strong>Värvmadar</strong></font><font
        face="Arial" color="#005500"><br>
      </font><font face="Arial" size="3" color="#005500"><em><strong>(Galium
            boreale)</strong></em><br>
        maitsed, maran, liikmerohi, kirbulilled</font></p>
    <font face="Arial" size="2">
      <p>Värvmadar on tavaline madara perekonna liik, kes eelistab lubjarikast
        mulda ja kasvab seetõttu eriti ohtralt Lääne- ja Põhja-Eestis. Aga taim
        ei jää leidmata mistahes Eesti nurgas. Värvmadar on enamasti kuivade ja
        parasniiskete kasvukohtade taim. Ladinakeelne liiginimi <em>boreale</em>
        viitab tema levimisele põhjapoolsetel aladel. Värvmadar kasvab eelkõige
        Euroopa ja Aasia arktilistel aladel kuni okasmetsade vööndi
        lõunapiirini, Kesk-Euroopas ja Kesk-Aasias kohtab teda harvem.</p>
      <p>Kõigil madaratel on lehed varre ümber männasena. Värvmadar on üks
        neist, kellel on männases alati neli lehte. Iga leht on kolme selge ja
        tugeva rooga. Nimetatud kahe tunnuse järgi on värvmadarat kerge ära
        tunda. Värvmadara vars on selgelt neljakandiline ja kantide peal on
        karedad karvad. Vars on tugev ja enamasti seisab taim kindlalt püsti,
        ehkki varre kõrgus võib ulatuda üle poole meetri. On veel mõned
        head värvmadara määramistunnused. Tema vars on selgelt neljakandiline ja
        kantide peal on karedad karvad.</p>
      <p>Õied on madaratel väikesed, harilikult valged ja suurtesse
        rohkeõielistesse pööristesse koondunud. Ka värvmadara õied on väikesed
        ja arvatavasti just õite pärast on taime üheks rahvapäraseks nimeks
        kirbulill. Madara vilju nimetatakse kaksikpähklikesteks: valmides
        lagunevad need kaheks kõva kestaga pähklikeseks. Värvmadara viljad on
        tihedalt kaetud karvadega, mille tipus on haagitaolised konksud. Nende
        abil on hea haakida mööduja külge. Ilmselt pole raske välja mõtelda,
        miks see vajalik on: nii levivad seemned emataimest kaugemale ja satuvad
        uude kasvukohta.</p>
      <p>Värvmadara nime ei kanna taim ilmaasjata. Tema juurtega punaseks
        värvitud riie ei karda pesemist ega pleekimist, kuni 19. sajandi teise
        pooleni oli see Eestis üks kasutatumaid taimedest saadud värve.
        Värvmadara mitmed nimed viitavad raviomadustele: liikmerohi,
        nikastushain, niseldushain. Tõepoolest on vanarahvas kasutanud teda
        ravimtaimena liigesehaiguste, nihestuste ja nikastuste ravimisel.
        Peamiselt toimib ta põletikuvastaselt ja alandab paistetust. Mõningal
        määral on värvmadarat tarvitatud ka loomade
        ravitsemisel. Hollandis on kasutatud lehti ning õisi piima hapendamiseks
        juustude valmistamisel.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="varvmadar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
