<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>metskõrkjas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/metskork.jpg"
              hspace="6" height="270" width="200" vspace="6" border="1" align="right">
          </b><strong>Metskõrkjas</strong><br>
        </big><em><strong>(Scirpus sylvaticus)</strong></em><br>
        sääsk, puigas, säpsik, karihein, kolmekandiline luht</font></p>
    <font face="Arial" size="2">
      <p>Metskõrkjas on niiskete kasvukohtade rohttaim, keda sagedamini kohtame
        kraavide, tiikide ja mitmesuguste teiste veekogude kallastel, aga ka
        soodes ja soostunud metsades. Juba eemalt torkavad silma tema suured
        rohekas-pruunikad õisikud ja lopsakad puhasrohelised lehed. Sageli on
        lehed nii pikad, et kaarduvad kõrgelt üle teiste taimede. Metskõrkjas
        võib enam kui meetri kõrguseks kasvada.</p>
      <p>Mainisime, et metskõrkjal on suured õisikud. Tegelikult koosnevad tema
        õisikud omakorda paljudest väikestest osaõisikutest. Metskõrkja, nagu
        kõigi teiste lõikheinaliste ja kõrreliste sugukonda kuuluvate taimede
        osaõisikuid nimetatakse pähikuteks. Metskõrkjal on tavaliselt kolm kuni
        neli pähikut koondunud väikeseks kimbuks ja taolised pähikute kimbud
        moodustavadki laiuva õisiku. Metskõrkja viljadeks on pähklikesed.</p>
      <p>Kui metskõrkja välistunnustest veel rääkida, siis on tal kolmekandiline
        vars. Kolmekandiline vars on iseloomulik ka kõigile <a href="hartarn.htm"
          style="color: #005500">tarnadele</a>.
        Just suure tarnade perekonnaga ongi metskõrkjas sugulane. Kuid tarnade
        õisikud
        on hoopis teistsugused.</p>
      <p>Meie looduses kasvab aga peale metskõrkja veel teisigi kõrkjaid. Päris
        kõrkjate
        hulka kuulub neist siiski vaid juurduv kõrkjas. Tema kasvab enamasti
        Peipsi ja
        Võrtsjärve ümbruses, mujal on aga üpris haruldane. Juurduva kõrkja kõige
        paremale tunnusele viitab tema nimi. Juurduva kõrkja viljunud kõrred
        painduvad vastu maad ja võtavad juured alla. Selliselt moodustuvad
        omapärased silmused, millesse takerdudes võiks isegi ninuli kukkuda, kui
        “püünised” tugevamad oleksid. Õigupoolest ei püüa juurduv kõrkjas kedagi
        kinni püüda vaid vegetatiivselt levida. Juurduval kõrkjal on
        erinevalt metskõrkjast osa pähikuid raolised. Metskõrkja pähikud on kõik
        raotud. Muidu on need kaks taime omavahel väga sarnased. Juurduv kõrkjas
        on looduskaitse all (II kategooria).</p>
      <p>Kõrkjas on väga levinud taimenimi ja kõrkjateks nimetatakse
        rahvapäraselt ka paljusid teisi liike, kõigil neil liikidel on mõneti
        sarnased õisikud ja kõik nad kasvavad märgades kasvukohtades.
        Järvekõrkja on botaanikud paigutanud kaisla perekonda ja taime õige nimi
        on järvkaisel. Kaislate varred on erinevalt kõrkjate omadest ilma
        lehtedeta. Õisik on neil küll sarnane kõrkjatele, kuid palju suuremate
        pähikutega ja neid pähikuid on vähe. Randkõrkjas kuulub mugulkõrkja
        perekonda ning kannab nime meri-mugulkõrkjas. Tema kasvab tõepoolest
        eelkõige mererandadel ja mudase põhjaga merelahtedes. Mugulkõrkja
        õisikud on väga sarnased kaisla omadele, kuid temal on lehed olemas ka
        vartel. Erinevalt kõrkjast ei ole mugulkõrkja lehtedel varrele
        kinnitumise kohal väikest kilejat moodustist, "keelekest". Lapik kõrkjas
        kuulub soonerohu perekonda ja tema õige nimi on lapik soonerohi.
        Soonerohi on aga väliselt hoopis teistsugune. Ta on esiteks palju
        väiksema kasvuga ja teiseks on tema pähikud õisikus korrapäraselt
        kaherealiselt. Nii moodustub tihe lapik õisik, mille järgi lapik
        soonerohi on ka oma nime saanud. Mitmetest kõrkjatest on punutud korve
        ja matte, ka metskõrkjast. Noored
        metskõrkjataimed sobivad ka loomadele söödaks. Suve teisel poolel
        muutuvad
        nad aga liiga jäigaks.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="metskorkjas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
