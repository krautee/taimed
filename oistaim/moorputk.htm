<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik moorputk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/moorp.jpg" align="right" hspace="6" vspace="6"
border="1" width="270" height="200"><font color="#005300" size="4" face="Arial"><b> </b><strong>Harilik
moorputk</strong><br>
</font><font color="#005300" size="3" face="Arial"><em><strong>(Pastinaca sylvestris)</strong></em><br>
pastinaak, metsmoor, põldingver</font></p>

<font FACE="Arial" SIZE="2">
<p>Nimi “moorputk” on tekkinud saksakeelsest nimest “Mohre”. Kuid
sarnaselt kirjutatakse saksa keeles ka porgand, seetõttu on nende kahe taime
rahvapärased nimed sageli segamini läinud. Aed-moorputke juur on jämenenud ja
omapärase maitse tõttu laialt toiduainetetööstuses kasutatav. Meie
loodusliku hariliku moorputke maa-alune osa ei ole nii jäme ja juba tema lõhn
on eemalepeletav. Maitselt on ta täiesti kibe, seega söögiks ta ei kõlba.</p>
<p>Moorputke teine laialt levinud nimi on pastinaak. See pärineb ladinakeelsest
nimest. Pastinaagi all tuntakse eelkõige siiski aed-moorputke. Tundub, et kõik
nimed käivad aed-moorputke kohta, meie looduslikku harilikku moorputke nagu ei
olekski tähele pandud. Nii võib juhtuda siis, kui kahest sarnasest taimest üks
on midagi inimesele väärt, teine aga kasutu umbrohi.</p>
<p>Harilik moorputk kasvab meie kuivadel niitudel, jäätmaadel, teeservadel ja
prahipaikadel küllaltki sageli. Samuti paistab ta teiste taimede hulgast juba
kaugelt silma. Hästi tõstab moorputke esile iseloomulik värvus. Ta on üleni
kollakasroheline, õied rohekaskollased. Meil ei kasva ühtegi teist sellistes
toonides putke. Ka paistab ta kõrge putketaolise kasvu tõttu teiste
heintaimede hulgast välja. Iseloomulik on veel tema sügavate vagudega vars,
mis on vähemalt alumises osas karvane. Harilikul moorputkel on ka lehed
karvased, eriti alumiselt küljelt. Seevastu aed-moorputkel on vars ja lehed
paljad või vaid väheste karvadega.</p>
<p>Nagu öeldud, pole harilikust moorputkest inimesele suurt kasu olnud, tal ei
ole selliseid raviomadusi nagu aed-moorputkel. Parim, mis temast saada võib, on
silo. Värskena loomad teda ebameeldiva lõhna ja maitse tõttu ei söö, silona
läheb aga koos teiste heinataimedega alla küll. Lõhn ja maitse ei häiri aga
mingil moel mesilasi, kes meelsasti koguvad moorputke kollastelt sarikatelt
nektarit.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="moorputk2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
