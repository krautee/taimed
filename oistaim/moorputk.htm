<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>harilik moorputk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/moorp.jpg" hspace="6" height="200" width="270"
        vspace="6" border="1" align="right"><font face="Arial" size="4" color="#005300"><b>
        </b><strong>Harilik
          moorputk</strong><br>
      </font><font face="Arial" size="3" color="#005300"><em><strong>(Pastinaca
            sativa </strong></em><strong>subsp.</strong><em><strong>
            sylvestris)</strong></em><br>
        pastinaak, metsmoor, põldingver</font></p>
    <font face="Arial" size="2">
      <p>Nimi moorputk on tekkinud saksakeelsest nimest <i>Mohre</i>. Kuid
        sarnaselt kirjutatakse saksa keeles ka porgand, seetõttu on nende kahe
        taime
        rahvapärased nimed sageli segamini läinud. Aed-moorputke juur on
        jämenenud ja
        omapärase maitse tõttu laialt toiduainetetööstuses kasutatav. Meie
        loodusliku hariliku moorputke maa-alune osa ei ole nii jäme ja juba tema
        lõhn
        on eemalepeletav. Maitselt on ta täiesti kibe, seega söögiks ta ei
        kõlba.</p>
      <p>Moorputke teine laialt levinud nimi on pastinaak. See pärineb
        ladinakeelsest
        nimest <i>Pastinaca</i>. Pastinaagi all tuntakse eelkõige siiski
        aed-moorputke. Tundub, et kõik
        nimed käivad aed-moorputke kohta, meie looduslikku harilikku moorputke
        nagu ei
        olekski tähele pandud. Nii võib juhtuda siis, kui kahest sarnasest
        taimest üks
        on midagi inimesele väärt, teine aga umbrohi.</p>
      <p>Harilik moorputk kasvab meie kuivadel niitudel, jäätmaadel, teeservadel
        ja
        prahipaikadel küllaltki sageli. Samuti paistab ta teiste taimede hulgast
        juba
        kaugelt silma. Hästi tõstab moorputke esile iseloomulik värvus. Ta on
        üleni
        kollakasroheline, õied rohekaskollased. Meil ei kasva ühtegi teist
        sellistes
        toonides putke. Ka paistab ta kõrge putketaolise kasvu tõttu teiste
        heintaimede hulgast välja. Iseloomulik on veel tema sügavate vagudega
        vars,
        mis on vähemalt alumises osas karvane. Harilikul moorputkel on ka lehed
        karvased, eriti alumiselt küljelt. Seevastu aed-moorputkel on vars ja
        lehed
        paljad või vaid väheste karvadega.</p>
    </font>
    <p><font face="Arial" size="2">Nagu öeldud, pole harilikust moorputkest
        inimesele suurt kasu olnud, tal ei
        ole selliseid raviomadusi nagu aed-moorputkel. Parim, mis temast saada
        võib, on
        silo. Värskena loomad teda ebameeldiva lõhna ja maitse tõttu ei söö,
        silona
        läheb aga koos teiste heinataimedega alla küll. Lõhn ja maitse ei häiri
        aga
        mingil moel mesilasi, kes meelsasti koguvad moorputke kollastelt
        sarikatelt
        nektarit. Moorputke (ka pastinaagi) mahlal on sarnane toime Sosnovski
        karuputke mahlale, mis muudab kokkupuutunud naha tundlikuks
        päikesevalgusele, võib põhjustada päiksepõletusi. Küll aga on võrreldes
        karuputkega toime palju nõrgem.<br>
      </font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="moorputk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
