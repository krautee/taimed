<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik nurmenukk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/nurmen.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"><b> </b><strong>Harilik
nurmenukk</strong><br>
</font><font color="#005300" size="3" face="Arial"><em><strong>(Primula veris)</strong></em><br>
kanavarvas, käekaatsad, taevavõti, saksapüksid, kikkapüksi, piimapisarad, pääsulill,
käokäpp</font></p>

<font FACE="Arial" SIZE="2">
<p>Pole ilmselt eestlast, kes ei tunneks nurmenukku. See taim on meie rahva
hulgas nii armastatud ja tuntud, et talle on antud üle kahesaja nime –
ilmselt rohkem kui ühelegi teisele meie taimele. Enamik neist nimedest
iseloomustavad nurmenuku õhulisi torujaid kuni kellukakujulisi õietuppesid või
siis kollaseid säravaid õisi. Paljud nurmenuku nimedest on hellitavad või
lihtsalt meie igapäevaesemetega seotud, kuid on ka selliseid, mida sageli ei
taheta suhu võtta. Nii on nurmenuku nimedeks pääsulill, kuldvõti, taevasilm,
neiulill. Sagedamini aga “pükse”, “kindaid”, “varbaid” või “sõrmi”
sisaldavad nimed. Ebameeldivamatest nimedest võiks välja tuua näiteks
pasklille, kanapasalille ja kanaperse. Kuid ega nimi lille riku.</p>
<p>Nurmenuku ilus ei kahtle ilmselt keegi. Lühidalt öeldes on tal kaunid
kollased longus õisikud pikkadel lehtedeta õisikuvarbadel. Sageli esineb
nurmenukk massiliselt pargimurus või niidul ja matab nii kogu ümbruse oma säravasse
kuldkollasesse õitemerre. Kui kasvatate nurmenukku koduaias, siis võite tema
ilu nautida ka peale õite närtsimist juuni esimesel poolel. Selleks peate te
lihtsalt närtsinud õievarred ära lõikama ja nähtavale ilmuvad kaunid
helerohelised kobrutavad lehed, mis võivad vahel moodustada tiheda vaipkatte.</p>
<p>Siiski pole ilu ainus, mis nurmenukus väärtuslikku
on. Tema kaunitel õitel
on ka tugev lõhn ning see meelitab kohale arvukalt tolmeldavaid putukaid. Nii
saab nurmenukust meie lauale maitsva mee. Toiduks kõlbavad ka nurmenuku noored
lehed. Neid võib tarvitada värskelt salatina, nii nagu kõiki teisi köögivilju.
Kuivatatult on nurmenuku lehed ja õied maitse-
ning
värviaineks mitmesugustele
alkohoolsetele jookidele. Seejuures on huvitav teada, kui kasulikud nad on. Üheski
meie looduslikus taimes ei leia me nii palju
vitamiin
C-d
kui nurmenuku lehtedes.
Ainult mõne kibuvitsaliigi viljad suudavad temaga võistelda. Inimese päevase
vitamiin
C
vajaduse rahuldab üksainus värske nurmenukuleht. Oskuslikul kiirel
kuivatamisel säilib neis 80 % vitamiinidest. Niisiis on nurmenukulehed ja ka õied
üheks heaks kosutusvahendiks kogu kehale.</p>
<p>Nii
nurmenuku õisi ja lehti kui ka risoomi koos arvukate juurtega kasutatakse
ravimina. Nurmenukk on tuntud kui köhavastane ja röga lahtistav vahend.
Maapealsetel osadel on aga ka tugev higistama ajav ja rahustav toime, nad võtavad
ära peapöörituse ja vähendavad reumavalusid.</font></p>
<div align="center"><center>

<table border="1" cellspacing="1">
  <tr>
    <td><a href="nnukk2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
