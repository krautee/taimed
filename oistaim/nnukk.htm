<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik nurmenukk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/nurmen.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005300"><b>
        </b><strong>Harilik
          nurmenukk</strong><br>
      </font><font face="Arial" size="3" color="#005300"><em><strong>(Primula
            veris)</strong></em><br>
        kanavarvas, käekaatsad, taevavõti, saksapüksid, kikkapüksi,
        piimapisarad, pääsulill,
        käokäpp</font></p>
    <font face="Arial" size="2">
      <p>Nurmenukk on nii armastatud ja tuntud lill, et talle on läbi aegade
        antud üle kahesaja nime – ilmselt rohkem kui ühelegi teisele Eestis
        kasvavale taimele. Enamik nimedest iseloomustavad nurmenuku õhulisi
        õietuppesid või kollaseid õiekroone. Nurmenuku nimede hulgas on näiteks
        pääsulill, kuldvõti, taevasilm, neiulill ja nii edasi. Sageli kohtab
        nimesid, kus sees sõnad püksid, kindad, varbad või sõrmed.
        Halvustavatest nimedest on nurmenuku kohta kasutatud näiteks pasklill,
        kanapasalill ja kanaperse - need on nähtavasti sobinud kõigi kollaste
        õitega lillede kohta. Kuid ega nimi lille riku!</p>
      <p>Nurmenukul on kaunid kollased longus õisikud pikkadel lehtedeta
        õisikuvarbadel. Sageli kasvab nurmenukk massiliselt pargimurus või
        niidul ja matab kogu ümbruse säravasse kuldkollasesse õitemerre. Kui
        kasvatate nurmenukku koduaias, siis võite tema ilu nautida ka peale õite
        närtsimist juuni esimesel poolel. Selleks peate närtsinud õisikut
        kandnud varred ära lõikama ja jõudsalt hakkavad kasvama kaunid
        helerohelised kobrutavad lehed, mis võivad moodustada tiheda vaiba.</p>
    </font>
    <p><font face="Arial" size="2">Ilu pole ainus, mis nurmenuku väärtuslikuks
        teeb. Tema kaunitel õitel on tugev lõhn, mis meelitab kohale arvukalt
        tolmeldavaid putukaid. Nii saab nurmenukust maitsva mee. Nurmenuku noori
        lehti võib tarvitada värskelt salatina. Kuivatatult on nurmenuku lehed
        ja õied maitse- ning värvaineks mitmesugustele alkohoolsetele jookidele.
        Üheski meie looduslikus taimes ei ole nii palju C-vitamiini kui
        nurmenuku lehtedes. Ainult mõne kibuvitsaliigi viljad suudavad temaga
        võistelda. Inimese päevase C-vitamiini vajaduse rahuldab üksainus värske
        nurmenukuleht. Oskuslikul kiirel kuivatamisel säilib neist 80%. Niisiis
        on nurmenukulehed ja õied kehale õige kosutavad. Nurmenuku õisi, lehti
        ja risoomi koos arvukate juurtega kasutatakse ka ravimtaimena. Nurmenukk
        on tuntud kui köhavastane ja röga lahtistav vahend. Maapealsetel osadel
        on tugev higistama ajav ja rahustav toime, need võtavad ära peapöörituse
        ja vähendavad reumavalusid. Nurmenuku juurte kasutamisel tuleb olla
        ettevaatlik, sest kangete juurtega on kerge üle annustada, see kutsub
        esile iiveldust, oksendamist ja kõhulahtisust. Rasedatel, väikelastel
        ning ülitundlikel inimestel ei soovitata juuri tarbida ning lehtede
        kogustega ettevaatlik olla.<br>
      </font></p>
    <p><font face="Arial" size="2">Nurmenukk on juba pikalt pakkunud huvi
        teadlastele, seda kasutatakse mudelorganismina niidutaimede ning nende
        tolmeldajate käekäigu uurimiseks. Huvitav on veel see, et nurmenuku õied
        on erikaelsed (teaduslikult nimetatakse seda heterostüüliaks): tema õied
        jagunevad kahtepõhilisse tüüpi. S-tüübil on õies näha ainult tolmukaid,
        L-tüübil aga üksik emakakael, harvem esineb mutatsiooni tulemusel
        vahepealsete tunnustega õisi. Eri taimeisendite õite selline jagunemine
        on tekkinud iseviljastumise vastu, et õietolm liguks eri taimede vahel
        (risti viljastumine). Risti viljastumine tagab populatsioonis
        geneetilise mitmekesisuse säilimise, see kindlustab populatsiooni
        jätkusuutlikkuse, hea tervise juures olevas populatsioonis võiks kahte
        tüüpi õisi esineda umbes võrdselt. </font><font face="Arial" size="2">Erikaelsuse
        avastas Charles Darwin, kes pidas seda üheks oma silmapaistvaimaks
        avastuseks. Viimasel ajal on nurmenukkude erikaelsust uurinud
        kodanikuteaduse projekti "Eesti otsib nurmenukke" raames ka eesti
        teadlased. Kui kevadel nurmenukke näed, eks piilu ise õitesse sisse, et
        näha nende tüüpi.<br>
      </font></p>
    <font face="Arial" size="2"><br>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="nnukk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
