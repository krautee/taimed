<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kanarbik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/kanarbik.jpg"
            align="right" hspace="6" height="270" width="200" vspace="6" border="1">
        </b><strong>Kanarbik</strong><br>
      </font><font face="Arial" size="3" color="#005500"><em><strong>(Calluna
            vulgaris)</strong></em><br>
        kaneprohi, kanarohi, kanaharjak, eerikad, nõmmelill</font></p>
    <p><font face="Arial" size="2">Kanarbikku tuntakse kui lagedate nõmmede ja
        valgusküllaste nõmmemetsade asukat. Kanarbikuta ei kujuta nõmme ettegi!
        Teistel seostub kanarbikuga kanarbikumesi. Kanarbik on meie taimedest
        üks suurema nektarihulgaga. Õitsevad kanarbikud kasvavad massiliselt
        koos, igal puhmal sajad õied. Seepärast tuuaksegi juuli lõpul, kui
        kanarbik õitsema hakkab, mesitarud kanarbikuväljadele lähemale.
        Kanarbiku õitsemise ajal võib hõredates metsades kuulda kõrvulukustavat
        suminat. Mesilased ja paljud teised putkad külastavas ilusa ilmaga
        lugematul arvul õisi. Valminud kanarbikumesi on väga tume ja muutub
        kõvaks alles pika aja möödudes. Iseloomulik on kanarbikumee veidi
        mõrkjas või kibekas maitse. Ühelt hektarilt kanarbikuväljalt võib saada
        kuni 200 kilo mett.<br>
      </font></p>
    <font face="Arial" size="2">
      <p>Kanarbik paistab leplik taim olevat. Kasvab ta ju nadides tingimustes,
        kus vähesed peale tema hakkama saavad. Kui muld võib olla väheviljakas
        ja kuiv, siis valgust peab kanarbiku kasvukohas olema rohkesti.
        Kanarbiku kohastumisest kuivusele annavad märku soomusetaolised
        pisikesed lehed, millest aurub ka kuuma ilmaga väga vähe vett. Kindlasti
        vajab kanarbik happelist pinnast. Selline on näiteks männimetsade alune,
        kus lagunevad okkad muudavad pinnase happeliseks. Lisaks nõmmemetsadele
        kohtab Eestis kanarbikku sageli rabades, kus on samuti väga happeline ja
        mätastel samasugused kõrbekuivad tingimused. </p>
      <p>Peale tuntuse meetaimena on kanarbik ka laialt kasutatav mitmesugustes
        kimbukestes, haljastuses. Iluaeda tuues peab aga enne mõtlema, et kas
        see koht on ikka täpselt
        samasugune kui taime looduslik elupaik. Kui ta seda ei ole, siis läheb
        meie
        ilupõõsas ilmselt välja. Seda seepärast, et kanarbikujuured peavad
        kasvamiseks leidma endale appi seeneniidistiku. Seda aga igal pool ei
        ole.
        Kindlasti läheb kanarbiku jaoks sobivatel seentel vaja happelist
        pinnast. Kanarbik ei pelga karjatamist, taim suudab ärasöödud osad
        taastada. Samuti pakub kanarbik toidulauda metsloomadele, talvel
        toituvad sellest näiteks põdrad ja metssead, kevadisi võrseid ning
        valminuid seemned söövad linnud.</p>
      <p>Kanarbikku on kasutatud ka ravimtaimena. Korjatakse peamiselt
        kanarbikuõisi
        koos ürdiga (õitsevat latva). Rahvaravimina kasutati kanarbikku liigse
        rasvumise vastu, närvide rahustamiseks, uriinierituse soodustamiseks ja
        neeru-
        ning
        sapikividest vabanemiseks.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kanarbik2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
