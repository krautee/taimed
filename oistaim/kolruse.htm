<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kolmisruse - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kolmisruse.jpg" align="right" border="1" hspace="6" vspace="6" width="270"
height="200"> </b><strong>Kolmisruse</strong><br>
</font><font color="#005300" size="3" face="Arial"><em><strong>(Bidens tripartita)</strong></em><br>
kakshammas, tigane, porilill, oja kold</font></p>

<p><font size="2" face="Arial">Kolmisruse on huvitav niiskete kasvukohtade taim.
Sageli on ta läikivalt tumeroheline ning tundub paljudest teistest taimedest
haralisem olema. Kolmisruse haruneb tavaliselt juba päris maapinna lähedalt.
Lisaks vartele on haralised ka kolmisruskme lehed. Need on küll lihtlehed, kuid
väga sügavalt lõhestunud. Võiks arvata, et sellisel sigrimigri taimel ei
paista õied üldse välja. Tegelikult see siiski nii ei ole. Kolmisruskmel on
tumekollased õied ja need toovad rõhutatult esile õisikute all olevad
kandelehed. Tumerohelisel taustal paistavad tumekollased silmad päris hästi välja.</p>

<p>Kolmisruse kuulub korvõieliste sugukonda ja nii on tema õied tegelikult väga
väikesed, kuid suuremaks korvõisikuks koondunud. Ühe kolmisruskme korvõisiku
läbimõõt võib olla kuni poolteist sentimeetrit. Huvitav on see, et
kolmisruskme õisikud koosnevad peaaegu ainult putkõitest. Haruharva võite õisiku
serval leida ka mõne keelõie. Seejuures putkõites on olemas nii normaalselt
arenenud emakad kui ka tolmukad, keelõites aga ainult emakad.</p>
<p>Niisiis on kolmisruse üks porimülgaste, kraavikallaste ja tiigiservade
taim, vahel ka umbrohi niiskel kartulipõllul. Ära tunneb ta harunenud varte,
tumeroheliste lõhestunud lehtede ja tibukollaste ümarate korvõisikute järgi.
Kuid kui teil on aega sügiseni oodata, siis näitab kolmisruse teile midagi
sellist, mida te vaevalt ühelgi teisel meie taimel kohanud olete. Need imeasjad
on kolmisruskme viljad – enam-vähem samasugused seemnised nagu on päevalillel,
vaid veidi rohkem külgedelt kokku surutud ja läikivalt tumepruunid. Huvitav on
aga see, et nende seemniste tipul on paar või kolm harjast. Nende harjaste küljes
on väikese
kidakesed,
mille
abil jäävad viljad hõlpsasti iga mööduja külge
ja jõuavad peagi uude kasvukohta. Kui sügisel kolmisruskmeid näete, siis
minge kindlasti lähemalt vaatama.</p>
<p>Lõpetuseks peab rääkima veel kolmisruskmest kui ravimtaimest, kelle järgi
nõudmine peaks lähiaegadel suuresti kasvama. Kolmisruse on tugeva põletiku-
ja ka allergiavastase
toimega.
Allergilised reaktsioonid muutuvad aga meie üha
linnastunumas keskkonnas järjest sagedasemateks ja raskemateks. Kolmisruskme
tee toimib ka rahustavalt ja seedetegevust korrastavalt. Tema kompressidest
ja
vannidest on abi naha põletike ja allergiliste haiguste puhul. Kolmisruskme tee
jaoks tuleb koguda taimede ülemisi umbes 10</font><font face="Symbol" size="2">...</font><font FACE="Arial" SIZE="2">15 cm pikkuseid otsi õitsemise alguses.
Need
tuleb
varjus ja tuuletõmbuses
ära
kuivatada. Tee valmistamiseks tuleb võtta
supilusikatäis rohtu klaasi keeva vee kohta. Segu peab tõmbama vähemalt pool
tundi. See klaasitäis tuleks lonkshaaval ära juua ühe päeva jooksul. Vanni või
kompressi tehes peaks segu tõmbama kuni kuus tundi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kolruse2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
