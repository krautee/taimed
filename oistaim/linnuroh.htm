<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik linnurohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/har-linnur.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"><b> </b><strong>Harilik
linnurohi</strong><br>
</font><font color="#005500" size="3" face="Arial"><em><strong>(Polygonum arenastrum)</strong></em><br>
muru, maalaserohi, kirburohi, niseldusain, õuehein, searohi</font></p>

<font FACE="Arial" SIZE="2">
<p>Harilik linnurohi on maainimestele hästi tuntud taluõue taim. Linnurohi on
kolinud ka linnadesse suurte majade hoovidele. Sageli näeme teda just kõige
tallatavamatel kohtadel. Tallamist taluvana saab linnurohi jalgradadel ja
teeservadel väga hästi segamatult vohada. Samas aitab inimene ka mõnevõrra
tema seemnete levimisele kaasa.</p>
<p>Linnurohud on tatra sugulased. Kui olete tatraputru söönud, siis meenutage
nüüd, millised nägid välja tatratangud. Enam-vähem samasugused nurgelised
on ka linnurohtude seemned, ainult et nad on mõnevõrra väiksemad. Hariliku
linnurohu viljad on mustjaspruunid või väikese punaka helgiga, kuid neid ümbritseb
veel heledam õiekate. Nii et ärge laske ennast vilja värvusest petta, taime määramisel
on see vahel vajalik.</p>
<p>Miks on aga taime nimeks “linnurohi”? Seepärast, et tema maapealsed osad
on üheks meelistoiduks lindudele, ka kõigile kodulindudele. Samas on ta väärtusliku
söödana hea ka teistele koduloomadele ja ega viimased tast ära ei ütle.
Kanadele meeldib eriti nokkida just linnurohu pisikesi valkjasroosasid õiekesi.
Need oleksid tema jaoks nagu väikesed maitsvad putukad. Linnurohu maapealsed
osad sisaldavad mitmesuguseid kasulikke aineid ja sobivad nii ka
inimestele toiduks.</p>
<p>Rohkem kasutame aga linnurohtu siiski ravimtaimena. Ta on eelkõige soolade
ainevahetuse korrastaja, lahustab neerudes, põies või sapipõies tekkinud
kivikesi. Kuid linnurohust valmistatakse rohtusid ka päris ravimitööstuses.
Need ravimid aitavad näiteks mitmesuguste sisemiste verejooksude puhul. Linnurohutee vähendab
veresoonte lupjumist ja kaotab suminad peas. Kuid tema teega ei tohi liialdada,
sest sel juhul võivad hakata lahustuma ka küünte ja hammaste soolad ning need
lagunevad. Nii oleks normaalne juua päevas kuni üks klaasitäis linnurohuteed.
Klaasi keeva vee kohta tuleks võtta teelusikatäis kuivatatud linnurohuürti.
Ürdiks nimetatakse taime maapealset ülemist osa koos õitega. Juua tuleks
linnurohuteed jahutatult lonkshaaval terve pika päeva jooksul.</font></p>
<div align="center"><center>

<table border="1" cellspacing="1">
  <tr>
    <td><a href="linnuroh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
