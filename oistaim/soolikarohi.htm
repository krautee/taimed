<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>soolikarohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/soolikar.jpg" align="right" border="1" hspace="6" vspace="6" width="200"
height="250"></b> <strong>Soolikarohi</strong><br>
</big><em><strong>(Tanacetum vulgare)</strong></em><br>
reinvars, sauna rohi, solkmerohi, ussirohi, südamevalurohud</font></p>

<font FACE="Arial" SIZE="2">
<p>Soolikarohi on ilus suurte puhmikutena kasvav taim. Ta sobib iluaeda, kuhu on
vaja kõrgekasvulist tumeda lehestikuga kollaseõielist taime. Soolikarohi on
korvõieline ja nii on tema väikesed õied koondunud suurematesse korvõisikutesse.
Soolikarohu korvõisikute läbimõõt on umbes sentimeeter. Need on pealt
peaaegu täiesti lamedad ja koosnevad ainult putkõitest. Siiski ei tähenda
vaid putkõitest koosnemine, et kõik selle taime õied oleksid ühesugused -
normaalsete tolmukate ja emakatega mõlemasugulised õied. Õisiku servmised õied
on nimelt ühesugulised emased putkõied, neil on tolmukad taandarenenud.
Iseloomulikult lame on ka kogu soolikarohu õisiku ülakülg. Sellist õisikut,
kus varred algavad erinevalt kõrguselt, kuid lõpevad õite või õisikutega ühel
kõrgusel, nimetatakse kännaseks.</p>
<p>Soolikarohtu kirjeldades peab rääkima veel tema lehtedest. Need on suurele
taimele kohaselt suured – pikkus on kuni paarkümmend ja laius kümme sentimeetrit.
Lehed on sügavalt lõhestunud sulgjateks hõlmadeks, nagu pihlakalehed ja seetõttu
on raske uskuda, et tegelikult on need lihtlehed. Hõlmad on aga veel omakorda lõhestunud
saagjaservalisteks hõlmadeks. Iseloomulik ja kaunis on soolikarohu noorte
lehtede hõbehall karavastus.</p>
<p>Nimeks pole sellele taimele asjatult soolikarohi pandud. Ta on keskajast
saadik tuntud vahend sooleparasiitide väljaajamisel. Hiljem kasutati teda ka
ebareeglipäraste menstruatsioonide korral ja vahel isegi abordi esile
kutsumiseks. Viimasel juhul sai see taim aga sageli saatuslikuks. Nimelt
sisaldab soolikarohi ühte väga mürgist ainet, mis liiga suure taimerohu
annuse korral põhjustab krampe ja valusid seedeteedes ning raskemal juhul isegi
surma. Niisiis võib soolikarohtu kasutada ainult arsti järelvalve ja range
kontrolli all. Peamiselt kasutataksegi teda solkmete ja naaskelsabade väljutamiseks,
millest ka enamik selle taime rahvapäraseid nimesid. Kuid ravimitööstuses on
temast tehtud lahtisteid.</p>
<p>Soolikarohu võib aga tema iseloomuliku lõhna järgi kinnisilmi ära tunda.
Tal on vigastamisel tugev ja vänge kamprilõhn. Tänu sellele lõhnale on
temast õnnestunud valmistada ka putukamürke. Selle lõhna tõttu ei söö teda
kariloomad, kellel võiks ta muidu ohtlikke mürgistusi esile kutsuda.</p>
<p>Kuid nagu sageli mürgistele taimedele, omistati ka soolikarule üleloomulikke
vägesid. Slaavi tütarlapsed näiteks arvasid, et kui torbik soolikarohuga
endale kaenlaauku pista, siis saavad nad endale soovitud mehe. Teda kasutati ka
kuradi manamisel ja sündivate laste kaitsmisel.</p>
</font><div align="center"><center>

<table border="1" cellspacing="1">
  <tr>
    <td><a href="soolikarohi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
