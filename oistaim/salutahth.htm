<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>salu-tähthein - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><font face="Arial" color="#005500"><big><b><img src="images/salutahth.jpg"
              hspace="6" height="200" width="270" vspace="6" border="1" align="right"></b><strong>Salu-tähthein</strong><br>
        </big><em><strong>(Stellaria nemorum)</strong></em><br>
        vesinaat, koorelill, rannamalts, arutähthein</font></p>
    <font face="Arial" size="2">
      <p>Kui <a href="vesihein.htm">vesihein</a> on teile tuttav taim, siis
        ilmselt
        tunnete metsas ära ka salu-tähtheina. Tegelikult kuulub ka vesihein
        tähtheinade
        perekonda, kuigi tema eestikeelne nimi seda ei kajasta, küll aga
        ladinakeelne ehk teaduslik nimi - nii vesihein kui salu-tähthein
        kuuluvad perekonda Stellaria.</p>
      <p>Salu-tähthein on meie tähtheinte liikidest vesiheinaga üks sarnasemaid.
        Ainult neil kahel liigil on ümar vars ja lehed muna- või
        südamekujulised. Teistel on vars neljakandiline ja lehed palju kitsamad.
        Teistest tähtheinadest on üks tavalisemaid mets-tähthein, kelle valged
        kroonlehed on vaid pooleni lõhestunud, teistel aga peaaegu aluseni.
        Kergesti äratuntav on ka oras-tähthein, kes kasvab teistega võrreldes
        kuivemates kasvukohtades ja kelle lehed on pikad ja peenikesed nagu
        väikesed orasheina lehed. </p>
      <p>Kui vesihein on eelkõige aiaumbrohi, siis salu-tähthein on niiskete
        salumetsade asukas. Salu-tähthein on ka mõnevõrra suurem ja hõredam. Kui
        vesihein kasvab tihedate puhmastena, siis salu-tähtheina varred
        üksikult. Kindel erinevus on õie ehituses. Vesiheina kroonlehed on
        tupplehtedega enam-vähem ühepikkused või isegi lühemad. Salu-tähtheina
        kroonlehed on tupplehtedest kaks korda pikemad.</p>
      <p>Mõnikord võib tekkida kahtlus, kas on üldse tegu tähtheina, Stellaria,
        perekonnaga. Sagedamini võib salu-tähthein segi minna ainukese liigiga
        perekonnast vesitähthein, Myosoton. Parimaks eristustunnuseks on
        õitsemise aeg – salu-tähthein õitseb mais ja juunis, vesitähthein aga
        juulis ning augustis. Kindluse mõttes võib vaadata ka peenemaid
        tunnuseid - kõigil tähtheintel on 3 emakakaela ning kroonlehed on alusel
        liitunud, vesitähtheinal on 5 emakakaela ning kroonlehed on aluseni
        kahejagused. Vesitähthein on meil veidi sagedam, kui salu-tähthein.</p>
      <p>Salu-tähtheina kasutamisest pole põhjust juttu teha, sest ega sellest
        suurt ei teata. Ta on salumetsade elanik. Sageli võib ta moodustada
        metsades suuri kogumikke. Kuna ta on üks tavalisemaid lehtpuumetsade
        taimi, siis on ta kindlasti koosluses tähtis ja oluline liik.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="salutahth2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
