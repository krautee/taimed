<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>salu-tähthein - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font face="Arial" color="#005500"><big><b><img
src="images/salutahth.jpg" align="right" border="1" hspace="6" vspace="6" width="270"
height="200"></b><strong>Salu-tähthein</strong><br>
</big><em><strong>(Stellaria nemorum)</strong></em><br>
vesinaat, koorelill, rannamalts, arutähthein</font></p>

<font FACE="Arial" SIZE="2">
<p>Kui <a href="vesihein.htm">vesihein</a> on teile tuttav taim, siis ilmselt
tunnete metsas ära ka salu-tähtheina. Tegelikult kuulub ka vesihein tähtheinade
perekonda, ainult et tema eestikeelne nimi seda ei kajasta. Kui te ei usu nende
taimede sugulust, siis heitke pilk ladinakeelsetele perekonnanimedele.</p>
<p>Salu-tähthein on meie tähtheinte liikidest vesiheinaga üks sarnasemaid.
Ainult neil kahel liigil on ümar vars ja muna- või südamekujulised lehed. Kõikidel
teistel on vars neljakandiline ja lehed palju kitsamad, vähem kui sentimeetri
laiused. Neist teistest on üks tavalisemaid mets-tähthein, kelle valged
kroonlehed on vaid pooleni lõhestunud, teistel aga peaaegu aluseni. Kergesti äratuntav
on ka oras-tähthein, kes kasvab ülejäänutest palju kuivemates kohtades ja
kelle lehed on pikad ja peenikesed, nagu väikesed orasheina lehed. Vesihein on
ikkagi eelkõige aiaumbrohi, salu-tähthein aga niiskete salumetsade asukas.
Salu-tähthein on ka mõnevõrra suurem, kuid hõredam. Vesihein kasvab suurte
puhmastena, salu-tähtheina varred on aga üksikult. Kindel vahe on neil aga õie
ehituses. Vesiheina kroonlehed on tupplehtedega enam-vähem ühepikkused või
isegi lühemad. Salu-tähtheina kroonlehed aga on tupplehtedest kaks korda
pikemad.</p>
<p>Mõnikord võib tekkida aga kahtlus, kas on üldse tegu tähtheina
perekonnaga. Sagedamini võib salu-tähthein segi minna vesitähtheinaga.
Parimaks eristustunnuseks on õitseaeg – salu-tähthein õitseb mais ja
juunis, vesitähthein aga juulis ning augustis. Kindluse mõttes võib vaadata
ka peenemaid tunnuseid - tähtheintel on 3 emakakaela ning kroonlehed on alusel
liitunud, vesitähtheinal on 5 emakakaela ning kroonlehed aluseni kahejagused.
Vesitähthein on meil veidi sagedam, kui salu-tähthein.</p>
<p>Salu-tähtheina kasutamisest pole põhjust suurt juttu teha. Ka ei meeldi ta
koduloomadele ega mesilastele nii palju kui näiteks mets-tähthein. Kuid siiski
on ta tähtis salumetsade elanik. Sageli võib ta moodustada meie metsades suuri
kogumikke. Ja kui ta on üks tavalisemaid metsataimi, siis on ta ka kindlasti
vajalik. Lihtsalt inimene ei näe temas erilist kasu enda jaoks.</p>
</font><div align="center"><center>

<table border="1" cellspacing="1">
  <tr>
    <td><a href="salutahth2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
