<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kalmus - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/kalmus.jpg" align="right" hspace="6" vspace="6"
border="1" width="200" height="270"><font color="#005300" size="4" face="Arial"><b> </b><strong>Kalmus</strong><br>
</font><font color="#005300" size="3" face="Arial"><em><strong>(Acorus calamus)</strong></em><br>
kalm, kalpus,
sooingver, valumõõk, tütrejuur, isujuur</font></p>

<p><font size="2" face="Arial">Kalmus on huvitav suurekasvuline veekogude
kaldataim, kes sageli moodustab suuri tihnikuid, peaaegu “kalmuseroostikke”.
Tema lehed on mõõkjad, tavaliselt umbes meetri kõrgused, kuid vahel ulatuvad
täiskasvanule ka rinnuni. Kalmus eelistab mudase põhjaga veekogusid. Madalamad
veekogud võivad teda vahel päris täis kasvada, sügavamates jääb kalmus aga
ikkagi kaldataimeks.</p>

<p>Tavaliselt näeme me vaid kalmuse lehti, sest tema õied on vähe
silmatorkavad
ja igal aastal
kalmus
ei õitsegi. Õied on tal väga väikesed,
kuid need on koondunud suureks piklikuks tõlvikuks. Kalmuseõisiku alus on
munakujuline, tipu suunas tema läbimõõt aga järjest väheneb. Huvitav on ka
see, et esmapilgul näib, nagu kasvaks kalmuse tõlvik välja varre küljelt,
kuid tegelikult on ta hoopis varre tipul. Selline mulje võib jääda seepärast,
et tõlviku alusel on mitmekümne sentimeetri pikkune kandeleht, mille tipp on täpselt
varrega ühes suunas. Nii paistab see kandeleht varre pikendusena.</p>
<p>Kalmuse kodumaaks on Kesk-Aasia ja India vesised alad. Praegu võime teda
leida aga väga paljudest maailma piirkondadest. Selle põhjuseks on kalmuse
head raviomadused. Nii toodi ta näiteks Euroopasse XVI sajandil. Kuid veel kaua
aega peale kalmuse Euroopasse jõudmist hinnati ravimina palju kõrgemalt
Indiast pärit juurikaid. Just nimelt juurikaid kalmusel ravimina kasutatakse.
Botaanikuid nimetavad neid maa-alusteks varteks ehk risoomideks.</p>
<p>Kalmuse risoomile kinnituvad veel ka pikad juured. Need on inimesele
mittevajalikud ja lõigatakse risoomide kogumisel ära. Samuti eemaldatakse kõik
lehtede alumised osad, nii et järele jääb vaid puhas umbes sentimeetrijämedune
risoom. Pealt on see tumepruun või rohekas, seest roosakas. Kogu kalmusele on
iseloomulik ka tugev meeldiv lõhn. Selle lõhna tõttu kasutatakse kalmust
laialt nii lõhnaõlide, maiustuste kui ka alkohoolsete jookide valmistamisel.</p>
<p>Ravimiks kogutakse kalmuserisoome sügisel või kevadel. Siis on neis
toimeaineid kõige rohkem ja ka koguda pole neid kuigi tülikas. Juurtest ja
lehtedest puhastatud risoomid pestakse ja pannakse paariks päevaks nõrguma. Pärast
seda kuivatatakse neid varjulises tuuletõmbusega kohas 30...35</font><font size="2" face="Arial">
</font><font FACE="Symbol" SIZE="2">°</font><font FACE="Arial" SIZE="2">C
juures. Kuivatada tuleb seni, kuni risoomitükid hakkavad painutades murduma. Värskelt
võivad risoomid mürgistusi tekitada, ehkki nad on maitsvad ja meeldivalt lõhnavad.</p>
<p>Ravimina on kalmus tuntud eelkõige kui seedimise soodustaja ja parandaja. Ta
on ka suurepärane isu tekitaja. Kuna kalmusel on tugev baktereid hävitav
toime, siis kasutati keskajal teda isegi katku vastu. Kalmuse tugev lõhn
peletab minema kirbud. Seetõttu on nii kalmuse lehti kui ka risoome pandud
riidekappidesse ja magamisasjade juurde.</p>
<p>Kalmuse võimsal risoomil on aga looduses ka tähtis ülesanne täita. Kuna
kalmuse kodumaa on meist kaugel lõunas, siis ei valmi tal meie tingimustes
seemneid mitte kunagi. Tavaliselt ei hakka kalmuse viljad isegi mitte
moodustama. Nii on kalmuse ainsaks levimisvahendiks tema risoom. Igast väikesest
vees ujuvast
risoomitükist võib kasvada uus taim.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kalmus2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
