<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>soovõhk - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/soovohk.jpg" align="right" border="1" hspace="6" vspace="6" width="200"
height="270"></b> <strong>Soovõhk</strong><br>
</font><font color="#005300" size="3" face="Arial"><em><strong>(Calla palustris)</strong></em><br>
seavõhk, raaked, ärjakõõrikas, ports, jooksva-rohi</font></p>

<font FACE="Arial" SIZE="2">
<p>Soovõhk on meie looduslik kalla. Ta ei ole loomulikult nii kaunis kui poes müüdav
ja pärgadesse põimitav kasvuhoonetest pärinev kalla, kuid ilus siiski. Ka
soovõha õied moodustavad rullitaolise väikese õisiku ja selle all kinnitub
õisikuvarvale suur värvunud kandeleht. Kallal on see kandeleht eriti suur ja säravvalge.
Meie “kallal” on see väiksem ja valge vaid sisemiselt küljelt. Välisküljelt
on ta roheline. Samuti pole soovõha kandeleht kuigi suur, ta ulatub tõlvikust
vaid veidi üle. Kuid see-eest kasvab soovõhk ka päris põhjamaistel aladel,
kui kalla kodumaaks on soe Lõuna-Aafrika.</p>
<p>Tiikide ja basseinide haljastamiseks on soovõhk suurepärane. Ta on ilus ka
pärast õitsemist. Siis kaunistavad teda suured läikivad tumerohelised südajad
lehed. Soovõha lehed on veidi nahkjad, nagu oleks tegu mingi lõunamaise
tulnukaga. Augustis hakkavad aga tema lehed kolletuma. Kuid siis ilmuvad uued
taimeosad, mis muudavad meie tiigikalda ilusaks. Nimelt soovõha marjad muutvad
kaunilt erkpunaseks. Ilus värvus on neil lindude ligimeelitamiseks. <img src="images/soovohk1.jpg" align="left" border="1"
hspace="6" vspace="6" width="124" height="125">Linnud söövad marja ära. Marja
lihakas osa seeditakse ära, kuid seemned jäävad terveteks. Nii levivad soovõha
seemned koos väetisehunnikuga kõikjale, kuhu linnud lendavad.</p>
<p>Loomadele ei maksa soovõhka söögiks pakkuda, sest ta on värskelt mürgine.
Õnneks enamik loomi teda ka ei söö. Eriti mürgised on just marjad, kuid nagu
arvata võib, on nad lindudele täiesti ohutud. Vähemalt neile lindudele, kes
soovõha marjadest toituvad. Kuivatades või keetes aga soovõha mürgid
lagunevad ning taimest saab väärtuslikku toitu isegi inimesele. Sagedamini
tarvitatakse soovõha jämedat risoomi, mis on eriti tärkliserikas. Tärklis on
seesama aine, mida me saame kartulist ja teraviljadestki.</p>
<p>Soovõha rahvapärastest nimedest viitavad osad tema kasutamisele arstimisel.
Näiteks jooksva-rohi, jooksiku-rohi ja teised seesugused. Jooksvahaiguseks
kutsuti vanasti reumat. Andmeid ravitoime kohta on siiski napilt.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="soovohk2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
