<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>soovõhk - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/soovohk.jpg"
            hspace="6" height="270" width="200" vspace="6" border="1" align="right"></b>
        <strong>Soovõhk</strong><br>
      </font><font face="Arial" size="3" color="#005300"><em><strong>(Calla
            palustris)</strong></em><br>
        seavõhk, raaked, ärjakõõrikas, ports, jooksva-rohi</font></p>
    <font face="Arial" size="2">
      <p>Soovõhka võiks nimetada meie looduslikuks kallaks. Kalladeks
        nimetatakse troopikas kasvavaid soovõha lähisugulasi, keda meie saame
        kasvatada ainult toataimedena. Kodumaine soovõhk ei ole nii suure
        õisikuga kui lillepoes müüdav ja kasvuhoones kasvatatud kalla kuid ilus
        ning põhjamaise taime kohta eksootilise välimusega siiski. Ka soovõha
        õied moodustavad rullitaolise väikese õisiku, tõlviku, mille all
        kinnitub õisikuvarvale suur värvunud kandeleht. Kallal on kandeleht
        eriti suur ja säravvalge. Kodumaisel soovõhal on see väiksem ja
        siseküljelt valge, välisküljelt roheline. Samuti pole soovõha kandeleht
        kuigi suur, ta ulatub tõlvikust
        vaid veidi üle. Kuid see-eest kasvab soovõhk ka päris põhjamaistel
        aladel,
        kui kalla kodumaaks on soe Lõuna-Aafrika.</p>
      <p>Tiikide ja basseinide haljastamiseks on soovõhk suurepärane, selleks
        teda ilutaimena kasutataksegi. Ta on ilus ka
        pärast õitsemist. Siis kaunistavad teda suured läikivad tumerohelised
        südajad
        lehed. Soovõha lehed on veidi nahkjad, nagu oleks tegu mingi lõunamaise
        tulnukaga. Augustis hakkavad aga tema lehed kolletuma. Kuid siis ilmuvad
        uued
        taimeosad, mis muudavad meie tiigikalda ilusaks. Nimelt soovõha marjad
        muutvad
        kaunilt erkpunaseks. Ilus värvus on neil lindude ligimeelitamiseks. <img
          src="images/soovohk1.jpg" hspace="6" height="125" width="124" vspace="6"
          border="1" align="left">Linnud söövad marja ära. Marja
        lihakas osa seeditakse ära, kuid seemned jäävad terveteks. Nii levivad
        soovõha
        seemned koos väetisehunnikuga kõikjale, kuhu linnud lendavad.</p>
      <p>Loomadele ei maksa soovõhka söögiks pakkuda, sest ta on värskelt
        mürgine.
        Õnneks enamik loomi teda ka ei söö. Eriti mürgised on just marjad, kuid
        nagu
        arvata võib, on nad lindudele täiesti ohutud. Vähemalt neile lindudele,
        kes
        soovõha marjadest toituvad. Kuivatades või keetes aga soovõha mürgid
        lagunevad ning taimest saab toitu isegi inimesele. Sagedamini
        tarvitatakse soovõha jämedat risoomi, mis on eriti tärkliserikas.
        Tärklis on
        seesama aine, mida me saame kartulist ja teraviljadestki. Risoomi
        söömiseks peaks teda kõigepealt kuivatama, siis jahvatama, leotama ning
        keetma. Nahale sattunud taimemahl ärritab nahka ning võivad tekkida
        villid.</p>
      <p>Soovõha rahvapärastest nimedest viitavad osad tema kasutamisele
        arstimisel. Näiteks jooksva-rohi, jooksiku-rohi ja teised seesugused.
        Jooksvahaiguseks kutsuti ennemalt reumat. Andmeid ravitoime kohta on
        siiski napilt.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="soovohk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
