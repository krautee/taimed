<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>seaohakas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/seaohakas.jpg" align="right" hspace="6" vspace="6"
border="1" width="200" height="270"><font color="#005500" size="4" face="Arial"> <strong>Seaohakas</strong><br>
</font><font color="#005500" size="3" face="Arial"><em><strong>(Cirsium oleraceum)</strong></em><br>
seakapsas, jaeleht, põualill, kõhmalilled</font></p>

<font FACE="Arial" SIZE="2">
<p>Seaohakas on niiskete niitude ja metsade asukas. Jõe- ja kraavikaldaid
palistavatel niitudel võib teda sageli massiliselt kasvamas näha. Seaohakas on
suur taim, paistab hästi teise hulgast silma ja seega võiks teda lähemalt
tundma õppida. Ta võib kasvada suurele mehele rinnakõrguseni. Nii ulatub ta
enda kõrval kasvavatest kõrrelistest üle. Kuid suur ja lopsakas kasv pole
ainus, mis seaohaka hästi nähtavaks teeb. Peamine, mis teda ka kõigist
teistest meie ohakaliikidest eristab, on tema värvus. Nimelt on&nbsp; seaohakas kas
valkjas- või kollakasroheline.</p>
<p>Lopsakas kasv on seaohakal aga selline, et tihti on raske uskuda, et tegu on
ohakaga. Seaohaka lehed on täiesti pehmed ja ogad ei torgi üldse nii nagu me
ohakate puhul harjunud oleme. Seetõttu on ka vanad eestlased andnud talle
kohase nime “seakapsas”. Rohkem on see nimi levinud Põhja-Eestis. Tõepoolest
on seaohaka lehed sama pehmed ja vesised kui kapsa omad. Toiduks need siiski ei
kõlba. Kuid midagi söödavat seaohakas siiski leidub. Mulla sees on jäme
toitaineterikas risoom, mida võibki julgelt toiduks tarvitada. Süüakse seda
niisamuti nagu köögivilja.</p>
<p>Seaohaka rahvapäraseid nimesid vaadates võib tekkida küsimus, et miks teda
põualilleks on hüütud. On ta ju nii niiskuselembene taim. Lugu aga on nii, et
ta on nii veenõudlik, et tunneb põua saabumise ära ammu enne kui meie midagi
märkame. Inimesed saavad sellest teada ühe seaohaka märgi järgi. Nimelt
taime lehe otsad rulluvad enne põuda kokku. Niimoodi püüab seaohakas vähendada
oma niiskusekadu. Nimetus “jaeleht” ja veel paljud sarnased on tekkinud
sellest, et seaohaka lehed on alati külmad, sest need on väga mahlased ja neist
aurub pidevalt vett välja. Vee aurumisel leht jahtub.</p>
<p>Lõpetuseks veel üks soovitus. Seaohakas on küll niitude umbrohi, kuid ärge
siiski alati tast liiga kiiresti mööda jookske. Vaadake mõnikord lähemalt,
kui ilusad korvõisikud tal on. Neil on pikad kollaka kroonõied ja seal leidub
ka lillasid toone ning veel ühtteist. Uurige järele!</p>
</font>
<div align="center"><center>

<table border="1" cellspacing="1">
  <tr>
    <td><a href="seaohak2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
