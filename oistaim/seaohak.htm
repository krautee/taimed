<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>seaohakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/seaohakas.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500">
        <strong>Seaohakas</strong><br>
      </font><font face="Arial" size="3" color="#005500"><em><strong>(Cirsium
            oleraceum)</strong></em><br>
        seakapsas, jaeleht, põualill, kõhmalilled</font></p>
    <font face="Arial" size="2">
      <p>Seaohakas on niiskete niitude ja metsade asukas. Jõe- ja kraavikaldaid
        palistavatel niitudel võib teda sageli massiliselt kasvamas näha.
        Seaohakas on suur taim ja paistab hästi teiste hulgast silma. Seaohakas
        võib kasvada suurele mehele rinnuni ja ulatub enamasti naabertaimedest
        üle. Suur ja lopsakas kasv pole ainus, mis seaohaka hästi nähtavaks
        teeb. Peamine, mis teda kõigist teistest meie ohaka liikidest eristab,
        on värvus. Nimelt on seaohakas valkjas- või kollakasroheline. Sügiseti,
        kui teised taimed juba närbuvad, aga ka hämaruses, paistab tema ere värv
        eriti hästi silma.</p>
      <p>Seaohaka lehed on täiesti pehmed ja ogad ei torgi üldse nagu ohakate
        puhul harjunud oleme. Selle järgi on vanad eestlased talle ka kohasema
        nime andnud, seakapsas. Rohkem on see nimi levinud Põhja-Eestis.
        Tõepoolest on seaohaka lehed sama pehmed ja vesised kui kapsa omad.
        Toiduks need siiski ei kõlba. Kuid midagi söödavat seaohakas siiski
        leidub. Mullas on seaohakal jäme toitaineterikas risoom, mida võib
        julgelt toiduks tarvitada. Süüakse seda
        niisamuti nagu köögivilja.</p>
      <p>Seaohaka rahvapäraseid nimesid uurides tekib küsimus, miks teda
        põualilleks on hüütud. On ta ju niiskuselembene taim. Lugu on nii, et ta
        on nii veenõudlik, et tunneb põua saabumise ära ammu enne, kui meie
        midagi märkame. Nimelt rulluvad taime lehe otsad enne põuda kokku.
        Niimoodi püüab seaohakas vähendada niiskuskadu. Nimetus jaeleht ja veel
        paljud sarnased on tekkinud sellest, et seaohaka lehed on alati külmad -
        mahlastest lehtedest aurub pidevalt vett ja aurumine jahutab lehte.</p>
      <p>Lõpetuseks veel üks soovitus. Seaohakas on küll niitude umbrohi, kuid
        ärge
        siiski alati tast liiga kiiresti mööda jookske. Vaadake mõnikord
        lähemalt,
        kui ilusad korvõisikud tal on. Neil on pikad kollaka kroonõied ja seal
        leidub
        ka lillasid toone ning veel ühtteist. Uurige järele!</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="seaohak2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
