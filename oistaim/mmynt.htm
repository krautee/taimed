<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>männasmünt - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/mannasmynt.jpg"
            hspace="6" height="270" width="200" vspace="6" border="1" align="right">
        </b><strong>Männasmünt</strong><br>
      </font><em><strong><font face="Arial" size="3" color="#005500">(Mentha ×
            verticillata)</font></strong></em></p>
    <font face="Arial" size="2">
      <p>Männasmünt on nagu münt ikka - lõhnab mündi järele. Meie teisest kahest
        looduslikust mündist, põld- ja vesimündist, eristab teda heledam ja
        tuhmim
        roheline värvus. Viimastest on ta sageli mõnevõrra pehmema välimusega,
        kuid
        võib kasvada sama suureks, isegi kuni 90 sentimeetri kõrguseks.
        Vesimündist erineb männasmünt veel ka kroon sees leiduvate karvakeste
        poolest
        – vesimündil pole neid karvakesi üldse, männasmündil on nad aga selgesti
        vaadeldavad. Vesimündil on varre tipus õisik, männas- ja <a href="pmynt.htm"
          style="color: #005500">põldmündil</a>
        aga lehed. Männasmünt on ristand vesi- ja põldmündist.</p>
      <p>Kui jätkata juttu männasmündi õitest, siis on nende juures huvitav see,
        et need on enamasti ühesugulised. Mida see tähendab? See tähendab, et
        osadel
        õitel on seemnealged koos sigimikuga taandarenenud väikesteks
        vähemärgatavateks
        õieosadeks, teistel aga tolmukad jäänud vaid pisikesteks pulgakesteks.
        Esimesi nimetatakse isasõiteks, sest nemad toodavad vaid õietolmu.
        Teised on
        emasõied, sest nendes valmivad paljunemiseks vajalikud seemned.
        Seemneline
        paljunemine pole aga ainus männasmündi levimise võimalus. Selleks on tal
        maa
        all rohkesti valgeid vääte, mis on tegelikult maa-alused varred. Need
        võivad
        anda arvukalt uusi taimi. Seda nimetatakse vegetatiivseks paljunemiseks
        võsundite
        abil ja see on männasmündil tihtipeale tavalisem paljunemisviis kui
        paljunemine seemnete abil.</p>
      <p>Männasmündi õied peaksid nime järgi otsustades olema koondunud
        õisikutesse,
        mida nimetatakse männasteks. Nii huvitav kui see ka pole, tegelikult
        asuvad nad
        ebamännastes. Tema õite raod ei hakka kõik päris ühelt kõrguselt. Muidu
        on
        männasmündi õied samasugused kahvatulillad ja väikesed nagu teistelgi
        müntidel.
        Mõnevõrra, on neist kasu ka tolmeldavatele putukatele, kuigi magusat
        nektarit on neis üpris vähe.</p>
    </font>
    <p><font face="Arial" size="2">Et aga müntide perekonda üldse teiste taimede
        hulgast ära tunda, selleks
        tuleb ükskõik milline mündi osa katki hõõruda ja nuusutada. Seepeale on
        kohe tunda iseloomulikku piparmündi lõhna, mida kindalasti tunnete
        närimiskummidest,
        hambapastadest ja teistest seesugustest lõhnastatud asjadest.
        Loomulikult on ka
        männasmündi lõhnavad õlid tervisele kasulikud ja aitavad mõnedest
        haigustest võitu saada, kuid piparmündi vägevale toimele jääb männasmünt
        siiski alla. Siiski on ka männasmünti varem piparmündi asemel ravimiseks
        kasutatud. Olgu siinkohal meelde tuletatud, et piparmünt meil
        looduslikult ei
        kasva.</font></p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="mmynt2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
