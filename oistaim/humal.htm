<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>humal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/humal.jpg" align="right" border="1" hspace="6" vspace="6" width="270"
height="200"></b><strong>Humal</strong><br>
</font><font color="#005500" size="3" face="Arial"><em><strong>(Humulus lupulus)</strong></em><br>
tapp, makk, umalas, tapuväänik, viha, õllehumalad</font></p>

<p><font size="2" face="Arial">Kõik on kindlasti kuulnud humalast kui õlletaimest.
Õlletaimena hakkasid sakslased teda oma koduaedades kasvatama juba VIII
sajandil. Kuid samas on humal ka lihtsalt huvitav ja omapärane vääntaim,
liaan. Eestis ei kasva just palju vääntaimi. Rohkem on nad omased niiske õhuga
troopilistele dzunglitele, meie looduses paistavad nad kuidagi eksootilistena.
Humalad ronivad üles mööda puutüvesid kuni kuue, aga harva isegi kuni kümne
meetri kõrgusele. Seejuures on aga huvitav veel see, et humala osaliselt puituv
vars väändub kogu aeg paremale. Taimedele kinnitumiseks on humalal rohkesti
konksutaolisi tugevaid ogakesi. Neid leidub nii vartel kui ka leherootsudel ja
õisikuraagudel.</p>

<p>Humalatel on kahesuguseid õisikuid, mis on üksteisest väga erinevad. Ühed
on emasõisikud ja teised isasõisikud. Need õisikud kasvavad eri taimedel.
Selliseid taimi nimetatakse kahekojalisteks. Kui humala isasõisikud on küllaltki
pikad ja hõredad, siis emasõisikud on algul vaid sentimeetripikkused.
Valminult emasõisikud siiski pikenevad kuni nelja sentimeetrini
ja
meenutavad hõredat kuusekäbi. Seejuures käbisoomustena
paistavad
üksikute
viljade kandelehed. Viljadeks on humalal tegelikult hoopis pähklikesed.
Kandelehekestel võime märgata ka arvukalt imepisikesi kollakaid täpikesi, mis
suure suurenduse all vaadatuna meenutavad väikeseid peekrikesi. Need on
erilised näärmed, mis sisaldavad keerulise koostisega vedelikku.</p>
<p>Just seesama vedelik aga ongi humala kogu maailmas
õlle
valmistamise
abivahendina
tuntuks teinud.
Vajatakse vaid
emastaimi,
sest
isastaimedel
ju
vilikondi
pole. Kuid eriti huvitav on veel see, et
inimestele pole isastaimi
üldse
vaja. Nimelt on “humalakäbide”
väärtus suurem kui emasõite
seemnealgmed
on jäänud viljastamata. Seega ei tohi läheduses
kasvada isastaimi. Võib tekkida mõte, et siis ei saa ju humalal olla ka järglasi,
aga saab küll. Humalal on väga hästi arenenud maa-alune võrgustik. Seal on
suur, tugev ja pikk risoom, mis annab rohkesti külgharusid. Igast harust
võib aga maa peale kerkida uus taim. Risoomidel on ka rohkesti lisajuuri,
mis moodustavad tiheda võrgustiku. Humala maa-alune osa võib ulatuda enam kui
kolme meetri sügavusele ja enam kui kolme meetri kaugusele taime maapealsest
osast.</p>
<p>Humalakäbisid kogutakse enne kui nad kollakaks muutuvad ja ise kuivavad.
Seejärel kuivatatakse ja pannakse maitse järgi valmiva õlle sisse. Nad
annavad õllele erilise värvuse ja lõhna ning ka kanguse. Samuti pikendavad
nad selle joogi säilimisaega.</p>
<p>Kuid vähemal määral on humalakäbisid kasutatud ka rahvameditsiinis. Neil
on nimelt rahustav ja valuvaigistav toime. Humalakäbide abil võib vabaneda ka
unetusest. Välispidiselt on aga humalakäbide keedist kasutatud reumavalude vähendamiseks
ja pea pesemiseks juuste väljalangemise korral. Humalaekstrakt kuulub tänapäeval
mitmete juuksesampoonide koostisse.</p>
</font>
<div align="center"><center>

<table border="1" cellspacing="1">
  <tr>
    <td><a href="humal2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
