<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ussitatar - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/ussitatar.jpg"
              align="right" hspace="6" height="270" width="200" vspace="6" border="1"></b><strong>Harilik
            ussitatar</strong><br>
        </big><em><strong>(Polygonum bistorta)</strong></em><br>
        lambakeel, tulihein, ussitater, Kirbo rohi</font></p>
    <font face="Arial" size="2">
      <p>Ussitatral on väga omapärane maa-alune osa. Mullas on tal kõver
        s-kujuline tume vars, risoom. See meenutab mõnevõrra looklevat ussi ja
        sellest ka taime nimi. Miks on aga taime nimes sõna tatar? Seepärast, et
        ta on tatrataime sugulane. Ussitatral on samasugused õied nagu
        toidutaimel tatral – need on väikesed ja roosakasvalkjad. Ka ussitatra
        viljad on nagu väikesed tatratangud - läikivpruunid tillukesed
        kolmekandilised pähklid.</p>
      <p>Õisik tervikuna on ussitatral tavalisest tatrataimest erinev. Kui tatra
        õisik on suhteliselt hõre ja väheste õitega, siis ussitatral on väga
        tihe paljuõieline püstine kobar. Suurte roosade ruljate õisikute tõttu
        võib ussitatart kasvatada ilutaimena näiteks parkide niiskemates osades
        ja veekogude kallastel.Taime õied on ka nektaririkkad ning seega
        suurepäraseks mee tooraineks mesilastele.</p>
      Ilutaimena kasvatatakse ussitatart harvem kui teist laadi ja hoopis
      praktilisematel eesmärkidel. Näiteks Põhja-Ameerikas teda looduslikult ei
      leidugi, küll aga aedades ja metsistunult. Oli juttu, et ussitatral on
      jäme omapärane risoom - seesama ongi inimese jaoks taime kõige
      väärtuslikum osa. Risoomist valmistatud jahust on tehtud isegi leiba.
      Rohkem on see tuntud siiski ravivahendina. Selleks kogutakse ussitatra
      risoome sügisel, lõigatakse peened juured ära ja kuivatatakse kiiresti.
      Kuivatatud risoomist võib teha nii pulbrit kui keedist. Ussitatart
      kasutatakse peamiselt kõhulahtisuse ja düsenteeria korral ning ka
      limaskestade ning igemete põletike raviks. Varem on usutud, et tal on
      "ussihammustust" raviv toime, kuid sellele ei maksaks liigselt loota.
      Ussitatra punakast risoomist on valmistatud värvaineid ning isegi tinti.
      Niisiis on ussitatar ilus, huvitav ja mitmeti kasulik niiskete niitude
      taim.</font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="ussitatar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
