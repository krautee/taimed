<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>saaremaa robirohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/sarobirohi.jpg" hspace="6" height="270" width="201"
        vspace="6" border="1" align="right"><font face="Arial" size="4" color="#005500"><strong>Saaremaa
          robirohi</strong><br>
      </font><em><strong><font face="Arial" size="3" color="#005500">(Rhinanthus
            osiliensis)</font></strong></em></p>
    <font face="Arial" size="2">
      <p>Saaremaa robirohtu võivad botaanikud pidada üheks meie uhkuseks. Ta ei
        kasva ühelgi teisel maal kui Eestis. Kuid ega meilgi ta just tavaline
        taim ole:
        kes Saaremaal pole käinud, see teda looduses ka näinud pole. Ja isegi
        Saaremaal kasvab ta vaid lääneosas, eriti Viidumäe looduskaitsealal.</p>
      <p>Saaremaa robirohi on looduskaitse all (LK II kategooria), tema
        meeliskasvukohtadeks on lubjarikkad allikasood. Peale allikasoode võib
        teda leida ka niisketelt niitudelt. Kuna ta on eelkõige niiskemate
        kasvukohtade taim, siis on tema säilimise üheks peatingimuseks, et
        kasvukohti ei kuivendataks. Saaremaa robirohu ja teiste Lääne-Saaremaa
        haruldaste taimeliikide kaitseks ongi Viidumäe looduskaitseala loodud.</p>
      <p>Kuivendustööd ei ole ainsad saaremaa robirohtu ohustavad tegurid.
        Teiseks oluliseks ohuks on kasvukohtade võsastumine ja kinnikasvamine.
        Õnneks on saaremaa robirohu seemned varustatud kileja tiivakesega, mille
        abil need saavad levida uutele aladele või kunagistesse kasvukohtadesse
        tagasi.</p>
      <p>Mille poolest erineb ta teistest meie robirohtudest?</p>
      <p>Mille poolest erineb saaremaa robirohi teistest meie robirohtudest?
        Kogu saaremaa robirohi on tihedalt kaetud näärmekarvadega. Näärmekarvad
        on nii vartel, lehtedel, õietupel kui viljadel, isegi kroonlehtedel.
        Samas ei ole need kõik ühesugused. Kollastel kroonlehtedel on need
        imepisikesed, kuid see-eest väga tihedalt üksteise kõrval. Pikemad
        näärmekarvad on varre ülemises osas, eriti õietuppedel. Suurem osa
        saaremaa robirohu karvadest on valged ja nende tipul pole sugugi lihtne
        leida näärmevedelikuga täidetud põiekest. See on vaid veidi paksenenud
        ja erineb värvuselt ülejäänud näärmeosast ainult veidi.</p>
      <p>Ka saaremaa robirohi poolparasiit nagu
        teised <a href="suurobrr.htm" style="color: #005500">robirohud</a>. See
        tähendab, et tema enda juured on küllaltki
        tagasihoidlikud. Samas kasvavad aga neist juurtest välja erilised
        abivahendid,
        mille abil taim saab kinnituda teiste taimede juurtele. Allikasoode ja
        niitude
        kaaselanikest ammutab ta viimaste valmistatud toitaineid ja saab ise
        niimoodi
        kergema vaevaga läbi. Võib-olla tänu teiste nõrgestamisele ongi saaremaa
        robirohtu tema kasvukohtades, vähemalt kaitsealal, vahel üpris
        hulgaliselt.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sarobirohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
