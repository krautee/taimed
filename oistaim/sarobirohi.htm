<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>saaremaa robirohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/sarobirohi.jpg" width="201" height="270" border="1"
hspace="6" vspace="6" align="right"><font face="Arial" size="4" color="#005500"><strong>Saaremaa
robirohi</strong><br>
</font><em><strong><font face="Arial" size="3" color="#005500">(Rhinanthus osiliensis)</font></strong></em></p>

<font FACE="Arial" SIZE="2">
<p>Saaremaa robirohtu võivad botaanikud pidada üheks meie uhkuseks. Ta ei
kasva ühelgi teisel maal kui Eestis. Kuid ega meilgi ta just tavaline taim ole:
kes Saaremaal pole käinud, see teda looduses ka näinud pole. Ja isegi
Saaremaal kasvab ta vaid lääneosas, eriti Viidumäe looduskaitsealal.
Tema meeliskasvukohtadeks on lubjarikkad allikasood. Peale allikasoode võib
teda leida ka niisketelt niitudelt. Kuna ta on eelkõige tavalisemast veidi
niiskemate kasvukohtade taim, siis ongi tema säilimise üheks peatingimuseks,
et tema kasvukohti ei kuivendataks. Saaremaa robirohu ja teiste Lääne-Saaremaa
haruldaste taimeliikide kaitseks ongi loodud Viidumäe looduskaitseala.</p>
<p>Kuid kuivendustööd ei ole ainsaks teda ohustavaks teguriks. Teiseks
olulisemaks ohuks on kasvukohtade võsastumine ja kinnikasvamine. Õnneks on
siiski saaremaa robirohu seemned varustatud läbipaistvate lendtiivakestega,
mille abil nad saavad vallutada uusi alasid või kunagistesse kohtadesse tagasi
levida.</p>
<p>Mille poolest erineb ta teistest meie robirohtudest?</p>
<p>Peamiseks tunnuseks on see, et kogu saaremaa robirohi on tihedalt kaetud näärmekarvadega.
Need karvad on nii vartel, lehtedel ja õietupel, kui viljadel ja isegi
kroonlehtedel. Samas ei ole need karvad kõik ühesugused. Kollastel
kroonlehtedel on nad näiteks imepisikesed, kuid see-eest väga tihedalt üksteise
kõrval. Seevastu eriti pikad on need jälle varre ülemises osas. Suurem osa
saaremaa robirohu karvadest on valged näärmekarvad. Nende tipul pole aga
sugugi lihtne leida näärmevedelikuga täidetud põiekest, sest see on vaid
veidi paksenenud ja värvuselt erineb ülejäänud näärmeosast ainult veidi.</p>
<p>Loomulikult on ka saaremaa robirohi poolparasiit<strike>,</strike> nagu
teised <a href="suurobrr.htm" style="color: #005500">robirohudki</a>. See tähendab, et tema enda juured on küllaltki
tagasihoidlikud. Samas kasvavad aga neist juurtest välja erilised abivahendid,
mille abil taim saab kinnituda teiste taimede juurtele. Allikasoode ja niitude
kaaselanikest ammutab ta viimaste valmistatud toitaineid ja saab ise niimoodi
kergema vaevaga läbi. Võib-olla tänu teiste nõrgestamisele ongi saaremaa
robirohtu tema kasvukohtades, vähemalt kaitsealal, vahel üpris hulgaliselt.</p>
</font><div align="center"><center>

<table border="1" cellspacing="1">
  <tr>
    <td><a href="sarobirohi2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
