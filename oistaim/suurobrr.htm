<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>suur robirohi - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial"><b><img
src="images/suurrobir.jpg" align="right" border="1" hspace="6" vspace="6" width="200"
height="271"></b><strong>Suur robirohi</strong><br>
</font><font color="#005300" size="3" face="Arial"><em><strong>(Rhinanthus serotinus)</strong></em><br>
kanaharjakas, kõristirohi, tass, penningirohi</font></p>

<font FACE="Arial" SIZE="2">
<p>Vanasti tundsid maalapsed seda kollaste õitega aasalille hästi. Põhjuseid
oli kaks. Esiteks sai tema kahehuulelistest õitest oma huultega imeda magusat
mesinestet. Ja teiseks
muutub
ta pärast õitsemist huvitavaks krõbisevate viljadega
mängukanniks. Esimesest omadusest on tekkinud nimi luutsiain: hein mida on hea lutsida,
teisest aga
arvukad krõbisemist ja kõristamist tähistavad nimed. Krõbiseb ta
seepärast, et viljade valmides muutub neid ümbritsev õietupp põietaoliselt
suureks ja kuivab ära. Kui sellisele põiele kasvõi veidi vastu minna, siis on
kohe kuulda krõbinat. Kuna valminud seemned on oma kodus lahtiselt, siis ongi
meil huvitav kõristi valmis. Lapikute seemnete kõrisemist vastu tupe seina on
lahti mõtestatud ka kui raha kõlisemist rahataskus, sellest ka nimetus
penningirohi.</p>
<p>Kuid robirohtusid
on
meil
tegelikult
kolm
liiki. Samas jaotatakse need liigid vahel veel
mitmeteks alamliikideks, nii ka suur robirohi. Meie käsitleme siinkohal
robirohtusid siiski vaid kolme liigina. Nii leiduvad Eestis peale suure veel väike
ja <a href="sarobirohi.htm">saaremaa robirohi</a>. Saaremaa robirohtu on kerge
teistest eristada näärmekarvade järgi,
mis
kogu
aime
katavad. Väike robirohi on aga suurest
enamasti
märgatavalt
väiksem. Kui suure robirohu kollane õis on tavaliselt umbes
paari
sentimeetri pikkune, siis väikese oma vaid
pooleteise
sentimeetriline. Ka viimase lehed on väiksemad.
Kolmas erinevus on see, et suure robirohu krooni putkeosa on enam või vähem kõverdunud,
väikesel robirohul aga täiesti sirge.</p>
<p>Ehkki mõnel pool on suurt robirohtu kasutatud ka nii loomade kui inimeste
arstimiseks peame teda siiski pidama ebameeldivaks taimeks. Nimelt kasvab ta
sageli karja- või heinamaadel,
kus
ta on üpris väärtusetu taim. Mõned
kariloomad teda küll söövad, kuid värskena võib ta kahjuks isegi mürgistusi
põhjustada. Peale selle ei ole ta kuigi kasulik ka aasade kõrrelistele, sest
robirohud on poolparasiidid. Nad kinnituvad oma tagasihoidlike juurtega
mitmesuguste kõrreliste juurtele ja ammutavad neist toitaineid. Seega nõrgeneb
kasulike söödakõrreliste kasv. Robirohud on üheaastased taimed ja seetõttu
saab nende vastu võidelda taimede hävitamisega enne seemnete valmimist.
Selleks tuleb nad kas maha niita või lasta kariloomadel ära süüa.</p>
</font>
<div align="center"><center>

<table border="1" cellspacing="1">
  <tr>
    <td><a href="suurobrr2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
