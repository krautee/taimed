<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ümaralehine kellukas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/ymkelluk.jpg"
              align="right" hspace="6" height="270" width="200" vspace="6" border="1"></b><strong>Ümaralehine
            kellukas</strong><br>
        </big><em><strong>(Campanula rotundifolia)</strong></em><br>
        liivakell, kukekell, kurekatlad, konnakullus</font></p>
    <font face="Arial" size="2">
      <p>Ümaralehine kelluka nime päritolu võib loodusesõbrale kergesti
        saladuseks
        jääda. Kui ümaralehine kellukas ei õitse, siis on ta nii vähe
        silmatorkav,
        et teda peaaegu ei eristagi tema ümber kasvavatest teistest
        rohttaimedest. Küll
        aga paistab igaühele hästi silma õitsev ümaralehine kellukas. See juhtub
        juba juunis, mil ta õitsema hakkab. Kui siis uurima hakata, kus on need
        ümarad
        lehed, mille järgi see kellukas endale nime on saanud, siis võibki saada
        suure
        pettumuse osaliseks: kõik tema lehed on väga kitsad ja pikad, süstjad
        või
        lineaalsed.</p>
      <p>Milles siis seisneb see ümaralehise kelluka nime saladus? Asi on
        selles, et õitsemise ajaks ei näe me enam kõiki lehti: enamik maapinnalt
        alguse saavaid, juurmisi lehti on ära kuivanud. Just need juurmised
        lehed on ümaralehisel kellukal ümmargused, vahel ka neeru- või
        südamekujulised. Kui hästi otsida, siis võib õitsevatel taimedel veel
        mõne sellise leida. Kuid siis ei taheta uskuda, et leitud ümarad lehed
        üldse sellele taimele kuuluvad - nii erinevad on juurmised lehed
        varrelehtedest.</p>
      <p>Ümaralehine kellukas kasvab kuivadel kasvukohtadel, vahel peaaegu
        puhtal liival või mõne sentimeetri paksusel mullakihil paekivil. Ta saab
        hakkama ka meie pankranniku pragudes. Et vähesest mullast võimalikult
        palju kätte saada, on ümaralehise kelluka risoom peenike ja rohkesti
        harunenud. Nii saab igasse prakku ronida ja kõik toitained ära kasutada.
        Ümaralehise kelluka risoomist väljuvad kuni kümnesentimeetrised
        lisajuured. Nende ülesanne on liivasest pinnasest võimalikult palju vett
        ja
        selles lahustunud toitained kätte saada.</p>
      <p>Ümaralehise kelluka tähtsam kasutusala võiks olla iluaiandus. Ta torkab
        silma oma kaunite õitega, mis on koondunud küllaltki suurde õisikusse.
        Ümaralehise
        kelluka õisik on väga õrna väljanägemisega, õied on selles longus. Väga
        tähtis
        on ka see, et ümaralehine kellukas võib teistest meie kellukaliikidest
        veidi
        kauem õitseda. Ta alustab õitsemist juba juunis ja lõpetab alles
        septembris.
        Sobib ümaralehine kellukas nii kiviktaimlatesse kui püsilillepeenardele.
        Kui
        ta kasvab muru sees tihedas rohukamaras, siis võite saada armsaid
        üksiktaimi.
        Kuid kui lasete ümaralehisel kellukal vabalt katta oma maa-ala, siis
        kasvab
        teile paarikümnest varrest koosnev ilus kogumik. Eks tehke proovi! Väga
        ilusa
        kaunistuse saate siis, kui istutate ümaralehise kelluka lillepotti ja
        panete ta
        kuhugi rippuma. Kasvatamisel peab arvestama vaid seda, et liiga viljakat
        mulda
        pole sellele lillele vaja: siis läheb ta liialt lopsakaks, õied vajuvad
        alla
        ning ei ole enam nii ilusad, või teine võimalus, taim ei õitse üldse.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="ymkelluk2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
