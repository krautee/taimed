<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>harilik raudrohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/raudrohi.jpg" hspace="6" height="200" width="270"
        vspace="6" border="1" align="right"><font face="Arial" size="4" color="#005500"><b>
        </b><strong>Harilik
          raudrohi</strong><br>
      </font><font face="Arial" size="3" color="#005500"><em><strong>(Achillea
            millefolium)</strong></em><br>
        raudreiarohi, verihain, köharohi, koeraköömen</font></p>
    <font face="Arial" size="2">
      <p>Harilikul raudrohul on kitsad, mitmel korral jagunenud veidi
        hallikasrohelised lehed ja suured valged liitõisikud. Raudrohi on
        korvõieline ja seega ei koosne liitõisik mitte õitest vaid
        korvõisikutest. Iga väike korvõisik sisaldab tavaliselt nelja-viit
        valget keelõit ja kuni paarikümmet kollakat või määrdunudvalget putkõit.
        Keelõites on vaid emakad, need on ühesugulised emasõied. Putkõites on
        nii emakad kui tolmukad ehk õis on mõlemasuguline.</p>
      <p>Harilikul raudrohul on meie looduses kaks sugulast: võsa- ja
        ida-raudrohi. Mõlemad on sarnased taimed, kes kasvavad niiskemates ja
        varjulisemates kasvukohtades kui harilik raudrohi. Peale selle on neil
        mõnevõrra suuremad õied, mille pärast sobivad harilikust paremini
        lillepeenrale, kuid ka harilikku raudrohtu saab kuivade peenarte,
        näiteks kiviktaimlate koosseisus kasvatada. Kui taimed noorelt tagasi
        lõigata, siis saab neist tiheda muru kuivadesse ja kivistesse
        kasvukohtadesse. Hariliku raudrohu kasutusvõimalused on arvukad ja
        nendest alljärgnevas pikemalt.</p>
      <p>Kes raudrohu on kätte võtnud, on kindlasti tundnud iseloomulikku veidi
        vänget
        “raudrohulõhna”. See lõhn tekib peamiselt eeterlikust õlist. Kuid
        raudrohus on veel palju teisigi väärtuslikke aineid, näiteks
        C-vitamiini. Kõik
        need ained kokku teevad aga raudrohust tänuväärse ravimtaime, kelle
        kõrget
        hinda teati juba antiikaja Kreekas ja Roomas. Läbi aegade on olnud
        raudrohu tähtsaimaks
        tööks verejooksude peatamine. Nii võis näiteks teha raudrohust tee ja
        seda
        sisse juues jäid peagi seisma enam-vähem kõik sisemised verejooksud.
        Kuid
        temast leiti abi ka lihtsa ninaverejooksu korral. Väga lihtne oli aga
        peatada mõni
        väline verejooks. Seda võib igaüks isegi teha. Kui olete kergelt
        vigastada saanud,
        siis otsige üles puhas raudrohutaim, muljuge tema leht mahlakaks ja
        asetage
        haavale. Raudrohu mahl soodustab vere hüübimist ja verejooks jääbki
        peagi
        seisma.</p>
      <p>Rahvameditsiinis on raudrohtu palju joodud ka köhateena. Ta teeb
        kinnise köha
        varsti lahtiseks ja lõpuks kaob seegi. Peale haavade ja köha ravimise on
        aga
        raudrohul veel hulganisti teeneid pakkuda. Olgu siinkohal neist osa ära
        mainitud: vähendab valusid pea-, kukla- ja seljapiirkonnas, korrastab
        seedetegevust, neerude tööd, vereringet ja südametegevust, samuti
        menstruatsioonitsükleid. Raudrohi kuulub ka näiteks söögiisu tekitava
        tee
        koostisse. Raudrohutee valmistamiseks tuleks võtta umbes üks
        teelusikatäis
        peenestatud ürti klaasi keeva vee kohta. Segu tõmmaku viis minutit.
        Seejärel
        juuakse lonkshaaval päeva jooksul. Lisaks teele võib raudrohust teha ka
        vanni.</p>
      <p>Raudrohi nii väärtuslik taim, et peaks alati käepärast olema. Tee on
        küll mõru, kuid mõningane ebamugavus saab kuhjaga tasutud. Siiski ei
        tohi raudrohuteed, nagu ka teisi tugevatoimelisi raviteesid, pidevalt
        juua. Päevas ei tohiks juua üle ühe klaasi ja paari nädala tagant peaks
        pikema vahe pidama.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="rrohi2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
    <p>&nbsp;</p>
    <p>&nbsp;</p>
  </body>
</html>
