<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik raudrohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/raudrohi.jpg" align="right" hspace="6" vspace="6"
border="1" width="270" height="200"><font color="#005500" size="4" face="Arial"><b> </b><strong>Harilik
raudrohi</strong><br>
</font><font color="#005500" size="3" face="Arial"><em><strong>(Achillea millefolium)</strong></em><br>
raudreiarohi, verihain, köharohi, koeraköömen</font></p>

<font FACE="Arial" SIZE="2">
<p>Harilik raudrohi ei vaja ilmselt lähemat tutvustamist. Tal on kitsad, mitmel
korral jagunenud, veidi hallikasrohelised lehed ja suured valged liitõisikud.
Raudrohi on korvõieline ja seega ei koosne suur liitõisik mitte õitest, vaid
korvõisikutest. Iga väike korvõisik sisaldab tavaliselt nelja-viit valget
keelõit ja kuni paarikümmet kollakat või määrdunudvalget putkõit. Keelõites
on olemas vaid emakad, need on ühesugulised emasõied. Putkõites on aga nii
emakad kui tolmukad ehk seega on õis mõlemasuguline.</p>
<p>Harilikul raudrohul on meie looduses kaks sugulast: võsa- ja ida-raudrohi. Mõlemad
on üsna sarnased taimed, kes kasvavad hoopis niiskemates ja sageli ka
varjulisemates kohtades kui harilik raudrohi. Peale selle on neil tunduvalt
suuremad õied. Nii sobib võsa-raudrohi harilikust enam lillepeenrale. Vahel võivad
need liigid olla ka väärtuslikeks meetaimedeks, kuid midagi enamat ka mitte.
Seega vaatame nüüd hariliku raudrohu arvukaid kasutusvõimalusi.</p>
<p>Kes raudrohu on kätte võtnud, on kindlasti tundnud iseloomulikku veidi vänget
“raudrohulõhna”. See lõhn tekib peamiselt eeterlikust õlist. Kuid
raudrohus on veel palju teisigi väärtuslikke aineid, näiteks ka vitamiin C. Kõik
need ained kokku teevad aga raudrohust tänuväärse ravimtaime, kelle kõrget
hinda teati juba antiikaja Kreekas ja Roomas. Läbi aegade on olnud raudrohu tähtsaimaks
tööks verejooksude peatamine. Nii võis näiteks teha raudrohust tee ja seda
sisse juues jäid peagi seisma enam-vähem kõik sisemised verejooksud. Kuid
temast leiti abi ka lihtsa ninaverejooksu korral. Väga lihtne oli aga peatada mõni
väline verejooks. Seda võib igaüks isegi teha. Kui olete endal haava teinud,
siis otsige üles puhas raudrohutaim, muljuge tema leht mahlakaks ja asetage
haavale. Raudrohu mahl soodustab vere hüübimist ja verejooks jääbki peagi
seisma.</p>
<p>Rahvameditsiinis on raudrohtu palju joodud ka köhateena. Ta teeb kinnise köha
varsti lahtiseks ja lõpuks kaob seegi. Peale haavade ja köha ravimise on aga
raudrohul veel hulganisti teeneid pakkuda. Olgu siinkohal neist osa ära
mainitud: vähendab valusid pea-, kukla- ja seljapiirkonnas, korrastab
seedetegevust, neerude tööd, vereringet ja südametegevust, samuti
menstruatsioonitsükleid. Raudrohi kuulub ka näiteks söögiisu tekitava tee
koostisse. Raudrohutee valmistamiseks tuleks võtta umbes üks teelusikatäis
peenestatud ürti klaasi keeva vee kohta. Segu tõmmaku viis minutit. Seejärel
juuakse lonkshaaval päeva jooksul.</p>
<p>Seega on raudrohi nii väärtuslik taim, et ta peaks alati ravimtaimekapis
saadaval olema. Tee on küll mõru, kuid see ebamugav hetk tasub ennast ära.
Siiski ei tohi raudrohuteed ka pidevalt juua, sest see võib põhjustada vere
liigset hüübimist. Päevas ei tohiks juua üle ühe klaasi raudrohuteed ja
paari nädala tagant peaks pikemat vahet pidama. Raudrohutee kõrval võib teha
taimest ka vanni.</p>
</font>
<div align="center"><center>

<table border="1" cellspacing="1">
  <tr>
    <td><a href="rrohi2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>

<p>&nbsp;</p>

<p>&nbsp;</p>
</body>
</html>
