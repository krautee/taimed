<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>haab - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/haab.jpg" align="right"
border="1" hspace="6" vspace="6" width="270" height="200"></font></b><font color="#005300"
size="4" face="Arial"><strong>Harilik haab</strong><br>
</font><font color="#005300" size="3" face="Arial"><em><strong>(Populus tremula)</strong></em><br>
haav, mädapuu, aab, hundipuu</font></p>

<p><font size="2" face="Arial">Haab on meie metsade tavaline puu, kes paljudele
meenub kindlasti värisevate lehtede tõttu. Haavalehed kõiguvad tõesti juba
õrnas tuules täiesti märgatavalt, sest nad on hästi pika rootsu otsas. Samas
on need ka üpris suured, nii et
tuul ei pääse neist mööda. Tegelikult on
haaval kahesuguseid lehti: ühed on pika rootsuga, peaaegu ümmargused,
lainelise servaga. Nemad on tavalised vanade okste lehed. Teised on noortel võrsetel
või maa seest tulevatel vesivõsudel olevad palju lühema rootsuga peaaegu
kolmnurksed terava tipuga lehed. Viimased võivad mõne uudistaja täiesti
segadusse viia: kas ikka on tegu haavaga või hoopis papliga. Tegelikult võib
suure haava juba kaugelt ära tunda sileda rohekashalli hästi sirge ja oksteta
tüve järgi, vaid päris puu all võib näha peenikeste ribidena korpa.</p>

<p>Haab on vanarahva hulgas sageli olnud mustas nimekirjas, sest midagi erilist
temast teha ei saa. Oma panuse lisavad aga veel kaks asja. Nimelt on haab
selline puu nagu draakon, et kui ta maha raiuda, siis kasvab ühe asemele vähemalt
kümme uut, nii ei olegi temast võimalik metsas lahti saada. Haab annab väga
rikkalikult juurevõsudest
uusi taimi, eriti siis, kui vana puu maha raiuda.
Teine asi, miks ta paljudele ei meeldi, on see, et enamik suurtest haavikutest
on otsast lõpuni mädad. See on ühe
seene,
haavataeliku, töö. Sageli
võib leida tema pealt musti ja alt punakaspruune viljakehi haavaokste alusel või
murdunud okste armide juures.</p>
<p>Kuid palju on haavast siiski ka kasu, eriti metsloomadele. Haavapuu on
kobraste lemmiktoit, mistõttu haavikute läheduses võime kopraid ja nende
tegevusjälgi sageli näha. Peale selle on oksad meelistoiduks ka kitsedele, põtradele
ja jänestele, haavakoor meeldib ka hiirtele. Kui leida kevadel lume alt välja
sulanud haavaoks, siis on see peaaegu alati lumivalge: kogu maitsev koor on ära
näritud.</p>
<p>Ka inimene saab haavast ühtteist kasu, sest ega päris kõik puud ka mädad
ole. Haava puit on kergesti lõhestatav ja seetõttu tehakse temast
katuselaaste, kastilaudu, tikke, vineeri, aga ka kauneid punutisi. Kuna
haavapuidul ei ole kõrvalmaitset, siis tehti just temast ka puunõusid. Kui aga
muud ei saa, siis küttepuud annab haab ikka.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="haab2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
