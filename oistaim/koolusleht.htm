<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>jõgi-kõõlusleht - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial,Arial"><b><img
src="images/jogikool.jpg" hspace="6" vspace="6" align="right" border="1" width="270"
height="200"> </b><strong>Jõgi-kõõlusleht</strong><br>
</font><font color="#005300" size="3" face="Arial,Arial"><em><strong>(Sagittaria
sagittifolia)</strong></em><br>
kooreleht, noolelill, ressahain, veeuba</font></p>

<p><font FACE="Arial" SIZE="2">Jõgi-kõõlusleht on meil küllaltki tavaline
veetaim. Ta on kergesti äratuntav oma iseloomulike lehtede tõttu. Need on täiesti
korrapärase kolmnurga kujuga, sageli peaaegu sirge servaga. Eriti omapärane on
aga lehtede alus. Leheroots kinnitub labale peaaegu keskkohas, rootsust
tahapoole jäävad aga pikad teravad kolmnurksed hõlmad. Sellist lehte pole ühelgi
teisel meie taimel. Kuna jõgi-kõõlusleht kasvab sageli taimestumata veekogu
kaldal madalas vees, siis torkab tema lehe kuju ka hästi silma.</p>

<p>Tegelikult näeme me aga tavaliselt vaid ühte osa jõgi-kõõluslehe
lehtedest. Peale nende huvitava välimusega lehtede võib tal esineda kuus
erinevat lehekuju. Neist üldisemad on siiski kolm. Kirjeldatud lehekuju on
iseloomulik veepinnast kõrgemal, õhus kasvanud lehtedele. Kuid vee sees on tal
hoopis teistsugused lehed. Ühed neist meenutavad veidi veepealseid lehti. Nad
ei ole aga nii kolmnurkjad ning on vaid väikeste hõlmadega lehe alusel, pikema
rootsuga. Teised veesisesed lehed erinevad aga ülejäänud lehtedest tunduvalt.
Need meenutavad hoopis pikka paela. Viimaste pikkus võib ulatuda isegi enam kui
kaheksakümne sentimeetrini.</p>
<p>Kuid lehed pole ainsad, mis jõgi-kõõluslehe juures huvi võiks pakkuda.
Sel taimel on näiteks ilusad valged lillade tolmukatega õied. Eriti huvitavad
moodustised peituvad jõgi-kõõluslehel aga vee sees. Tal kasvavad sügisel
alumiste lehtede kaenlast välja võsundid, mille tipp pakseneb ning meenutab
mugulat. Võsundite tipul moodustuvad tõrukujulised ja omapäraselt siniselt värvunud
mugulad on tegelikult talipungad, millest kevadel kasvavad uued kõõluslehe
taimed. See on jõgi-kõõluslehe oluline
paljunemisviis seemnelise kõrval.
Kuid neis mugulates on peidus ka noore taime esmaseks kasvuks vajalikud
toitained, eelkõige tärklis. Pole raske arvata, mis võiks inimesel olla kasu
tärkliserikastest mugulatest. Loomulikult saab neid süüa niisamuti nagu
kartulimugulaidki. Paljudes maades seda tehaksegi. Tarvitatakse neid nii küpsetatult,
praetult kui ka keedetult. Maitsvatest mugulatest ei ütle aga ära ka sead ja
veelinnud.</p>
</font>
<div align="center"><center>

<table border="1" cellspacing="1">
  <tr>
    <td><a href="koolusleht2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
