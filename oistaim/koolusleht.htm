<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>jõgi-kõõlusleht - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial,Arial" size="4" color="#005300"><b><img
            src="images/jogikool.jpg" hspace="6" height="200" width="270" vspace="6"
            border="1" align="right"> </b><strong>Jõgi-kõõlusleht</strong><br>
      </font><font face="Arial,Arial" size="3" color="#005300"><em><strong>(Sagittaria
            sagittifolia)</strong></em><br>
        kooreleht, noolelill, ressahain, veeuba</font></p>
    <p><font face="Arial" size="2">Jõgi-kõõlusleht on meil küllaltki tavaline
        veetaim. Ta on kergesti äratuntav oma iseloomulike lehtede tõttu. Need
        on täiesti
        korrapärase kolmnurga kujuga, sageli peaaegu sirge servaga. Eriti
        omapärane on
        aga lehtede alus. Leheroots kinnitub labale peaaegu keskkohas, rootsust
        tahapoole jäävad aga pikad teravad kolmnurksed hõlmad. Sellist lehte
        pole ühelgi
        teisel meie taimel. Kuna jõgi-kõõlusleht kasvab sageli taimestumata
        veekogu
        kaldal madalas vees, siis torkab tema lehe kuju ka hästi silma.</font></p>
    <font face="Arial" size="2">
      <p>Tavaliselt näeme vaid ühte osa jõgi-kõõluslehe lehtedest. Peale nende
        kolmnurksete lehtede võib tal leida kuus erinevat lehekuju. Neist
        tavalisemad on kolm. Kirjeldatud kolmnurkne lehekuju on iseloomulik
        veepinnast kõrgemal, õhus kasvanud lehtedele. Kuid vee sees on tal
        hoopis teistsugused lehed. Ühed neist meenutavad veidi veepealseid
        lehti. Nad
        ei ole aga nii kolmnurkjad ning on vaid väikeste hõlmadega lehe alusel,
        pikema
        rootsuga. Teised veesisesed lehed erinevad aga ülejäänud lehtedest
        tunduvalt.
        Need meenutavad hoopis pikka paela. Viimaste pikkus võib ulatuda pea
        meetrini.</p>
      <p>Kuid lehed pole ainsad, mis jõgi-kõõluslehe juures huvi võiks pakkuda.
        Sel taimel on näiteks ilusad valged lillade tolmukatega õied parajalt
        suures õisikus. Eriti huvitavad
        moodustised peituvad jõgi-kõõluslehel aga vee sees. Tal kasvavad sügisel
        alumiste lehtede kaenlast välja võsundid, mille tipp pakseneb ning
        meenutab
        mugulat. Võsundite tipul moodustuvad tõrukujulised ja omapäraselt
        siniselt värvunud
        mugulad on tegelikult talipungad, millest kevadel kasvavad uued
        kõõluslehe
        taimed. See on jõgi-kõõluslehe oluline
        paljunemisviis seemnelise kõrval.</p>
      <p>Talipungades on peidus ka noore taime esmaseks kasvuks vajalikud
        toitained, eelkõige tärklis. Pole raske arvata, mis võiks inimesel olla
        kasu
        tärkliserikastest mugulatest. Loomulikult saab neid süüa niisamuti nagu
        kartulimugulaidki. Paljudes maades seda tehaksegi. Tarvitatakse neid nii
        küpsetatult,
        praetult kui ka keedetult. Maitsvatest mugulatest ei ütle aga ära ka
        sead ja
        veelinnud. Sellegipoolest tasub olla ettevaatlik, et veenduda määrangu
        õigsuses, sest kohe kõrval võib kasvada ka surmavalt mürgine surmputk
        oma risoomiga.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="koolusleht2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
