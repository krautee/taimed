<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>keskmine värihein - liigikirjeldus</title>
  </head>
  <body alink="#005300" vlink="#005300" link="#005300" bgcolor="#FFFFFF" background="images/1HTtaust.gif">
    <p align="center"><img src="images/varih.jpg" align="right" hspace="6" height="200"
        width="270" vspace="6" border="1"><font face="Arial" size="4" color="#005300"><b>
        </b><strong>Keskmine
          värihein</strong><br>
      </font><font face="Arial" size="3" color="#005300"><em><strong>(Briza
            media)</strong></em><br>
        lutikhain, kirbuhain, ehmatuse rohi, külmatõverohi, värisemiserohi</font></p>
    <font face="Arial" size="2">
      <p>Värihein on meie looduse üks graatsilisemaid kõrrelisi.
        Ta kasvab niitudel väikeste mätastena või üksikult. Väga tihedas
        rohustus värihein
        kaua vastu ei pea. Väriheinaheinamaa on tavaliselt hõre ja annab vähe
        saaki,
        seetõttu teda kultuurpõldudel ei kasvatata. Loomasöödaks on olemas palju
        võimsama
        kasvuga ja kõrgema söödaväärtusega kõrrelisi, näiteks <a href="ptimut.htm">timut</a>,
        <a href="kerahein.htm">kerahein</a> ja <a href="arebsaba.htm">rebasesaba</a>.
        See aga ei tähenda, et värihein loomadele ei kõlbaks. Looduslikel
        karjamaadel
        on ta igati õigel kohal ja enamik kariloomi sööb teda meelsasti.
        Sagedamini
        karjatatakse sellistel nadi rohustuga niitudel lambaid, sest nemad
        söövad ära
        ka kehvemaid taimi, kelle näiteks veised söömata jätaksid.</p>
      <p>Väriheina kõige pilkupüüdvam osa on tema õisik. Kõrreliste õied
        moodustavad osaõisikuid, pähikuid, millest õisik koosneb. Väriheina
        pähikus on kuni üksteist õit. Kuid need on nii tihedalt koos, et pähik
        on peaaegu ümar. Sageli on pähiku raopoolses osas väike sisselõige, nii
        on väriheina pähik pisut südamekujuline. Südamekujulisele pähikule
        viitab näiteks taime hispaaniakeelne nimi, <em>corazones</em>, südamed.
        Sellised väikesed südamed ripuvad väga peenikestel raagudel hõredas
        õisikus. Kuna pähikuraod on väga peenikesed, siis värisevad pähikud iga
        väiksema õhu liikumise peale. Sellest ongi tekkinud väriheina
        eestikeelne aga ka näiteks ingliskeelne nimi, <em>quaking-grass</em>.</p>
      <p>Vanad eestlased panid iga looduse märki hästi tähele ja nii püüdsid
        kogu
        aeg loodust panna ennast teenima. Nii sai väriheinastki ravimtaim, kes
        pidi
        aitama kõigi haiguste vastu, mis põhjustavad värisemist. Samal põhjusel
        ja
        samal eesmärgil kasutati ka <a href="lhelmikas.htm"> longus helmikat</a>,
        kelle pähikud sarnanevad veidi väriheina
        omadele. Tänapäeval ei ole ravimtaimena kasutusel ei värihein ega ka
        longus
        helmikas.</p>
      <p>Kui väriheinad tuppa tuua ja ilusasti ära kuivatada, siis saab neist
        valmistada kauneid kimpe. Nad sobivad vaasi nii üksikult kui ka koos
        teiste õrnade
        looduslike ilutaimedega. Väriheinad kuuluvad nende kõrreliste hulka,
        keda ka lillepeenrasse kasvama on toodud.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="varihein2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
