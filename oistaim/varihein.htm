<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>keskmine värihein - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><img src="images/varih.jpg" align="right" hspace="6" vspace="6"
border="1" width="270" height="200"><font color="#005300" size="4" face="Arial"><b> </b><strong>Keskmine
värihein</strong><br>
</font><font color="#005300" size="3" face="Arial"><em><strong>(Briza media)</strong></em><br>
lutikhain, kirbuhain, ehmatuse rohi, külmatõverohi, värisemiserohi</font></p>

<font FACE="Arial" SIZE="2">
<p>Värihein on meie looduse üks graatsilisemaid ja kindlasti ka kaunimaid kõrrelisi.
Ta kasvab niitudel väikeste mätastena või üksikult. Väga tihedas rohustus värihein
kaua vastu ei pea. Väriheinaheinamaa on tavaliselt hõre ja annab vähe saaki,
seetõttu teda kultuurpõldudel ei kasvatata. Loomasöödaks on olemas palju võimsama
kasvuga ja kõrgema söödaväärtusega kõrrelisi, näiteks <a href="ptimut.htm">timut</a>,
<a href="kerahein.htm">kerahein</a> ja <a href="arebsaba.htm">rebasesaba</a>.
See aga ei tähenda, et värihein loomadele ei kõlbaks. Looduslikel karjamaadel
on ta igati õigel kohal ja enamik kariloomi sööb teda meelsasti. Sagedamini
karjatatakse sellistel nadi rohustuga niitudel lambaid, sest nemad söövad ära
ka kehvemaid taimi, mida näiteks veised söömata jätaksid.</p>
<p>Eelkõige tuleb aga väriheinale vaadata kui lihtsalt ilusale taimele. Kõrreliste
õied moodustavad pähiku. Väriheina pähikus on kuni üksteist õit. Kuid nad
on nii tihedalt koos, et pähik ise on peaaegu ümar. Sageli on pähiku
raopoolses osas väike sisselõige, nii on väriheina pähik südamekujuline.
Sellised väikesed südamekesed ripuvad väga peenikestel raagudel hõredas õisikus.
Kuna pähikuraod on väga peenikesed, siis värisevad pähikud iga väiksemagi
õhu liikumise korral. Sellest ongi tekkinud nimi “värihein”. Selline nimi
on juba ammust ajast saadik tuntud kogu Eestis, aga ka paljudes teistes maades.</p>
<p>Vanad eestlased panid iga looduse märki hästi tähele ja nii püüdsid kogu
aeg loodust panna ennast teenima. Nii sai väriheinastki ravimtaim, kes pidi
aitama kõigi haiguste vastu, mis põhjustavad värisemist. Samal põhjusel ja
samal eesmärgil kasutati ka <a href="lhelmikas.htm"> longus helmikat</a>, kelle pähikud sarnanevad veidi väriheina
omadele. Praegu ei ole ravimtaimena kasutusel ei värihein ega ka longus
helmikas.</p>
<p>Kui väriheinad tuppa tuua ja ilusasti ära kuivatada, siis saab neist
valmistada kauneid kimpe. Nad sobivad vaasi nii üksikult kui ka koos teiste õrnade
looduslike ilutaimedega.</p>
</font>
<div align="center"><center>

<table border="1" cellspacing="1">
  <tr>
    <td><a href="varihein2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
