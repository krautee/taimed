<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>soo-kassiurb - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/sookass.jpg" align="right" border="1" hspace="6"
vspace="6" width="200" height="270"><font face="Arial" size="4" color="#005500"><strong>Soo-kassiurb</strong></font><font
face="Arial" color="#005500"><big><br>
</big></font><font face="Arial" size="3" color="#005500"><em><strong>(Gnaphalium
uliginosum)</strong></em><br>
salakoirohi, sammaspoolehain, kärnarohi, paganapea</font></p>

<font FACE="Arial" SIZE="2">
<p>Soo-kassiurb on niiskete põldude ja turvastunud mullaga alade asukas. Ta on
üheaastane taim ja seega levib vaid seemnetega. Ta võib teie põllul tülikaks
umbrohuks saada lausa aastaga. Tavaliselt on siiski nii, et ühel aastal on teie
põllule sattunud vaid mõni üksik seeme. Neist kasvab ilus soo-kassiurva taim,
kuid ta on nii väike, et te ei pane teda lihtsalt tähele. Soo-kassiurb kasvab
sageli vaid viie sentimeetri pikkuseks. Kuid siiski valmib sellel väikesel
taimekesel väga palju seemneid. Järgmisel aastal harite oma põllu taas üles
ja ootate saaki. Teie kartulite või kapsaste varjus võtab aga võimust väike
soo-kassiurb, keda enne tema õitsemise algust tähele ei panegi. Kui te aga lõpuks
suve keskel märkate, siis lööte käsi kokku - mis imeasi küll see siin on!
Kui olete aga laisk ja suvel põldu eriti ei külasta, näete pärast saagi
koristamist, et kogu põld on hall. Hall värvus on see, mis torkab väikese
soo-kassiurva taime juures kõigepealt silma. Kogu soo-kassiurb on kaetud
valgeviltjate karvadega, ise aga on ta hallikasroheline.</p>
<p>Niisiis on soo-kassiurb küllaltki omapärane taim. Peale hallikasrohelise värvuse
torkavad vahel silma kollakad või veidi pruunikad õied. Kuna kassiurb on korvõieline, näeme tegelikult imetillukestest õitest moodustunud korvõisikuid. Need
on omavahel liitunud suuremaks liitõisikuks. See liitõisk meenutab nii kassikäppa
kui ka pajuurba. Ilmselt nii saigi selle taime nimeks &quot;kassiurb&quot;.
Soo-kassiurva õisikutes on peamiselt emasõied, vaid päris õisiku keskel asub
kuni kümme mõlemasugulist õit.</p>
<p>Soo-kassiurvast rääkides ei saa mööda minna sellest, et ta on ravimtaim.
Seejuures on huvitav, et vastupidiselt enamikele teistele ravimtaimedele, on
soo-kassiurva väärtus viimasel ajal isegi kasvanud. Seda eelkõige põhjuse tõttu,
et veresooni laiendades aitab ta kõrgvererõhutõve vastu. See on haigus, mis
arenenud ühiskonnas muutub järjest tavalisemaks. Edu soo-kassiurvaga ravides
on loota vaid siis, kui haigus on alles algusjärgus. Samas saab
soo-kassiurvast ka lihtsalt hea rahustava ja südametegevust parandava tee. Nii
teed, kui salvi võib kasutada paljude nahahaiguste raviks või seedeteede
haavanditest vabanemiseks. Tee valmistamiseks tuleks võtta üks supilusikatäis
soo-kassiurva ürti ja valada sellele klaas keevat vett. Kui segu on veerand
tundi tõmmanud, on ta tarvitamiskõlblik. Juua tuleb pool klaasi korraga
enne sööki või magamaminekut.</p>
<p>Niisiis, kui te pole olnud hoolas umbrohtude rohimisel ja teil on tavalisest
veidi niiskem põld, siis võite avastada ükskord, et olete saanud endale väärtusliku
ravimtaimepõllu. Soo-kassiurba ei tohi aga segi ajada mets-kassiurvaga, kellel
pole ravitoimet. Viimane on erinevalt soo-kassiurvast mitmeaastane ja mitmekümne
sentimeetri kõrguse püstise ja väheharunenud varrega taim. Mets-kassiurb
kasvab enamasti palju kuivemal mullal.</p>
</font><div align="center"><center>

<table border="1" cellspacing="1">
  <tr>
    <td><a href="sookass2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
