<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>soo-kassiurb - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/sookass.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005500"><strong>Soo-kassiurb</strong></font><font
        face="Arial" color="#005500"><big><br>
        </big></font><font face="Arial" size="3" color="#005500"><em><strong>(Gnaphalium
            uliginosum)</strong></em><br>
        salakoirohi, sammaspoolehain, kärnarohi, paganapea</font></p>
    <font face="Arial" size="2">
      <p>Soo-kassiurb on niiskete põldude ja turvastunud mullaga alade asukas.
        Ta on üheaastane taim ja seega levib vaid seemnetega. Soo-kassiurb võib
        niiskematel põldudel muutuda umbrohuks, aga enamasti ta massiliselt ei
        kasva ja iga üksik taim on nii väike, et sageli ei pane teda tähelegi.
        Soo-kassiurb kasvab sageli vaid viie sentimeetri kõrguseks. Seemneid
        valmib sellel pisikesel taimel ometi üllatavalt palju, taim on rohkesti
        harunev ja suurem kogumik näeb välja nagu hall vaip. Nimelt hall värv
        torkab soo-kassiurva juures esmalt silma - kogu taim on kaetud
        valgeviltjate karvadega.</p>
      <p>Peale hallikasrohelise üldilme on omapärased ka pruunikad õied. Kuna
        kassiurvad on korvõielised, näeme tegelikult imetillukestest õitest
        moodustunud väikesi korvõisikuid. Need omakorda on liitunud suuremaks
        liitõisikuks. Taoline liitõisk meenutab võib-olla kassikäppa või näiteks
        paju urbi. Võib oletada, et nii saigi taime perekonnanimeks kassiurb.
        Soo-kassiurva õisikutes on peamiselt emasõied, vaid päris õisiku keskel
        on kuni kümme mõlemasugulist õit.</p>
      <p>Soo-kassiurb on ravimtaim. Veresooni laiendades aitab ta
        kõrgvererõhutõve vastu. Soo-kassiurvast saab rahustava ja südametegevust
        parandava tee. Nii teed kui salvi võib kasutada paljude nahahaiguste
        raviks või seedeteede haavanditest vabanemiseks. Tee valmistamiseks
        tuleb võtta üks supilusikatäis soo-kassiurva ürti ja valada sellele
        klaas keevat vett. Kui segu on veerand tundi tõmmanud, on see
        tarvitamiskõlblik. Juua tuleb pool klaasi korraga kas enne sööki või
        magamaminekut.</p>
      <p>Niisiis, kui niiske põld on rohimata jäänud, võite suve teisel poolel
        avastada, et olete saanud ravimtaimepõllu. Soo-kassiurba ei tohi segi
        ajada mets-kassiurvaga, kellel ravitoimet pole. Viimane on erinevalt
        soo-kassiurvast mitmeaastane, kõrge ja püstise väheharunenud varrega.
        Mets-kassiurb kasvab enamasti kuival mullal, soo-kassiurb niiskel.
        Hõbedase karvastusega ja väikeste korvõisikutega on mõlemad kassiurva
        liigid.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sookass2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
