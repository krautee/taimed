<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>harilik söötreiarohi - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><b><big><img src="images/sootreiar.jpg"
              hspace="6" height="200" width="270" vspace="6" border="1" align="right">
            Harilik söötreiarohi<br>
          </big><i>(Herniaria glabra)<br>
          </i></b>lagujarohi, päevituserohi, rabanduserohi, sammaspoolehain,
        soolatüükarohi</font></p>
    <font face="Arial" size="2">
      <p>Söötreiarohi torkab silma oma erksa kollakasrohelise värviga. Ta kasvab
        lagedamatel liivastel kohtadel madal roomava vaibana. Ta moodustab
        tavaliselt suuri ringikujulisi
        laike, mille läbimõõt võib olla üle poole meetri. Söötreiarohi sobib
        kaunistama iga muidu kasutult seisvat liivasemat kohta. Seejuures piisab
        teil
        vaid seemnete külvamisest ja ülejäänu eest hoolitseb taim ise. Taime
        elutahe
        on nii suur, et ta trügib ka kultuurpõldudele ja ronib
        toitainetevaestele müüridele.</p>
      <p>Söötreiarohi ei ela tavaliselt kuigi vanaks, kuid lühiealise taimena
        paljuneb ta edukalt seemnetega. Tema juured on nõrgad ja väikesed.
        Botaanikut paneb imestama, miks tema maas lebavate varte alumisele
        küljele lisajuuri ei teki, söötreiarohu mitmekümne sentimeetri pikkused
        varred lebavad maas päris lahtiselt. Söötreiarohi on enamasti üheaastane
        taim, harva kasvab ta vanemaks.</p>
      <p>Sellist taime on lihtne koguda ja mõneks otstarbeks on teda ka
        tarvitatud. Söötreiarohi on laialt tuntud songa ravimise vahend, aga
        taim mõjub hästi kogu erituselundkonnale. Rahvasuust on teateid tema
        tarvitamisest südamerabanduse korral. Laialt on tuntud söötreiarohu
        võime kõikvõimalikke nahamoodustisi leevendada. Nendeks moodustisteks
        võivad olla rahvapäraste nimede järgi söötreiad, sööthiired, lagujad,
        nahkkoid, sammaspoolikud ja veiseröögatus. Söötreiarohuga on
        päikesepõletust eemal hoitud.</p>
      <p>Huvitavad on söötreiarohu väikesed õied. Need on samuti
        kollakasrohelised nagu kogu taim ega paista kuigi hästi välja. Õiekrooni
        pole söötreiarohul sageli üldse. Osadel õitel on kroon küll olemas, kuid
        see on muundunud naaskeljateks tipmeteks. Õied moodustavad keraja
        õisiku. Selliseid õisikuid võib ühel taimel olla palju. Nii võib ta
        soodsates tingimustes kiiresti paljuneda. Kiire paljunemine on eriti
        vajalik siis, kui ta kasvab liivastel põldudel umbrohuna.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="sootreiar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
