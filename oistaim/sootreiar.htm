<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>harilik söötreiarohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><b><big><img
src="images/sootreiar.jpg" align="right" border="1" hspace="6" vspace="6" width="270"
height="200">  Harilik söötreiarohi<br>
</big><i>(Herniaria glabra)<br>
</i></b>lagujarohi, päevituserohi, rabanduserohi, sammaspoolehain, soolatüükarohi</font></p>

<font FACE="Arial" SIZE="2">
<p>Söötreiarohi torkab silma oma erksa kollakasrohelise värviga. Kasvab sööt-reiarohi
lagedamatel liivastel kohtadel. Ta moodustab tavaliselt suuri ringikujulisi
laike, mille läbimõõt võib olla üle poole meetri. Söötreiarohi sobib
kaunistama iga muidu kasutult seisvat liivasemat kohta. Seejuures piisab teil
vaid seemnete külvamisest ja ülejäänu eest hoolitseb taim ise. Taime elutahe
on nii suur, et ta trügib ka kultuurpõldudele ja ronib toitainetevaestele müüridele.
See viib ka sihile. Söötreiarohu taimed ei ela tavaliselt kuigi vanaks, kuid
see-eest on nad hästi arenenud seemnelise paljunemisega.</p>
<p>Söötreiarohtu vaadates on veel huvitav see, et suurel taimel on küllaltki
nõrgad ja väikesed juured. Eriti paneb aga mõtlema, miks tema pidevalt maas
lebavate varte alumisele küljele juuri ei teki. Söötreiarohi on enamasti üheaastane
taim, harva kasvab ta vanemaks. Niisiis on reiarohu mitmekümne sentimeetri
pikkused varred kõik lahtiselt maapinnal. Sellist taime on väga lihtne koguda
ja nii ongi otsitud, kas teda millegi jaoks vaja ei läheks.</p>
<p>Veidi on inimeste pingutused ka vilja kandnud. Nii on söötreiarohi laialt
tuntud songa ravimise vahendina. Kuid samas mõjub ta hästi kogu
erituselundkonnale. Rahvasuust on veel teateid tema tarvitamisest südamerabanduse
korral. Laialt on tuntud ka söötreiarohu võime kõikvõimalikke nahamoodustisi
kõrvaldada. Nendeks moodustisteks võivad olla rahvapäraste nimede järgi söötreiad,
sööthiired, lagujad, nahkkoid, sammaspoolikud ja veiseröögatus. Taime
kastusviisidest on tekkinud nimetused lagujarohi, sammaspoolehain, soolatüükarohi
ja veel mitmed teisedki. Kuid söötreiarohuga on ka päikesepõletust eemal
hoitud.</p>
<p>Huvitavad on veel söötreiarohu õied. Need on samuti kollakasrohelised nagu
ka kogu ülejäänud taim. Söötreiarohul pole sageli õiekrooni üldse olemas.
Osadel õitel on kroon küll olemas, kuid see on muundunud väikesteks
naaskeljateks tipmeteks. Õied moodustavad tipmise kerakujulise õisiku.
Selliseid õisikuid võib ühel taimel üpris palju olla. Nii võib ta soodsatel
tingimustel küllaltki kiiresti paljuneda. See on eriti vajalik siis, kui ta
kasvab liivastel põldudel umbrohuna.</p>
</font><div align="center"><center>

<table border="1" cellspacing="1">
  <tr>
    <td><a href="sootreiar2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
