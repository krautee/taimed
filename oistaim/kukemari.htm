<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kukemari - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kukemari.jpg" align="right" border="1" hspace="6" vspace="6" width="200"
height="270"> </b><strong>Kukemari</strong><br>
</font><font color="#005300" size="3" face="Arial"><em><strong>(Empetrum nigrum)</strong></em><br>
kikkamari, kukesilmad, varesmarjad, linnusilmad</font></p>

<p><font size="2" face="Arial">Kukemari on meie soode ja rabade igihaljas kääbuspõõsas.
Sageli kasvab kukemari koos kanarbikuga, keda ta ka lehtede poolest veidi
meenutab. Kukemarja lehed
on
vaid mõne millimeetri pikkused, väga kitsad ja
tumerohelised. Kuna lehed asetsevad risti neid kandvate vartega, siis meenutavad
need suuresti pisikesi okaspuude okkaid. Huvitav on veel omapära, et kukemarja
lehed on tegelikult hoopis laiemad, kuid need on alati kokku rullunud. Nii
oleksid lehed nagu seest õõnsad.</p>

<p>Kukemari on meil küll üpris tavaline, kuid marjataimena teda meil kuigivõrd
ei kasutata. Selleks on kaks põhjust. Esiteks tunduvad kukemarjade viljad üpris
maitsetud ja suurte seemnetega. Ja teiseks asume meie kukemarja jaoks liiga lõunas
ja meie taimedel kehvadel aastatel marju üldse ei tekigi. Samas võib põhjapoolsetel
tundraaladel sageli näha terveid kukemarjavälju, nii nagu meil mõnes kohas
kasvavad kanarbikunõmmed. Külmemate alade kukemarjad on maitsvamad, mahlakamad
ja neist valmistatakse samasuguseid toite nagu meie <a href="mustikas.htm" style="color: #006000">mustikatest</a>
ja <a href="pohl.htm" style="color: #006000">pohladest</a>. Kukemarja läikivad mustad marjad on väga
ilusad ka vaagnakaunistuseks, kuid esile tuleb kindlasti tõsta ka nende kõrget
vitamiin C sisaldust. Seetõttu on nad päikesevaesel põhjamaal väärtuslikuks
ravivahendiks. Kukemarju võib säilitada samamoodi vee sees nagu <a href="johvikas.htm" style="color: #006000">jõhvikaidki</a>.</p>
<p>Kõige huvitavam on aga see, et ehkki kukemarja nimes on küll sees sõna
“mari”, ei ole tema viljadeks tegelikult üldsegi mitte marjad. Need on
hoopis luuviljad, mille sees on huvitavad kolmetahulised kõva luukestaga
seemned. Kuid nagu enamikule rabataimedele kombeks, nii paljuneb ka kukemari
tavaliselt mitte seemnetega, vaid pikkade maapealsete roomavate vartega.
Maapealne kasvuviis ei sega varte pidevat juurdumist ja nii võib emataime ümber
tekkida enam kui meetrilaiune kukemarjaring. Selle ringi võsud on aga kokku
tegelikult ainult üks taim. Kukemarja tõusmeid võib aga leida näiteks rabapõlendikel.</p>
<p>Mõnikord võib selliselt taimelt leida palju marju, teiselt sealsamas kõrval
aga mitte ainsatki. Millest selline asi võiks tingitud olla? Kukemarja puhul on
see täiesti loomulik, sest ta on kahekojaline. See tähendab, et ühtedel
taimedel on ainult emasõied ja teistel isasõied. Nii ei arenegi osadel
taimedel mitte kunagi vilju. Kuid ilma
isastaimedeta ei saa normaalselt viljuda
ka
emastaimed. Põhja-Eestis võib aga mitmel pool leida kukemarja ühekojalist
alamliiki, kelle õites on samaaegselt nii tolmukaid kui emakaid.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="kukemari2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
