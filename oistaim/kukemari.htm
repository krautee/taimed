<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kukemari - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/kukemari.jpg"
            hspace="6" height="270" width="200" vspace="6" border="1" align="right">
        </b><strong>Harilik kukemari</strong><br>
      </font><font face="Arial" size="3" color="#005300"><em><strong>(Empetrum
            nigrum)</strong></em><br>
        kikkamari, kukesilmad, varesmarjad, linnusilmad</font></p>
    <p><font face="Arial" size="2">Kukemari on meie soode ja rabade igihaljas
        kääbuspõõsas. Sageli kasvab kukemari koos kanarbikuga, keda ta lehtede
        poolest ka veidi meenutab. Kukemarja lehed on mõne millimeetri pikkused,
        väga kitsad ja tumerohelised. Kuna lehed asetsevad risti neid kandvate
        vartega, siis meenutavad need pisikesi okaspuude okkaid. Tegelikult on
        kukemarja lehed laiemad, kuid need on alati kokku rullunud. <br>
      </font></p>
    <font face="Arial" size="2">
      <p>Kukemari on meil küll üpris tavaline, kuid marjataimena teda meil
        kuigivõrd
        ei kasutata. Selleks on kaks põhjust. Esiteks tunduvad kukemarjade
        viljad üpris
        maitsetud ja suurte seemnetega. Ja teiseks asume meie kukemarja jaoks
        liiga lõunas
        ja meie taimedel kehvadel aastatel marju üldse ei tekigi. Samas võib
        põhjapoolsetel
        tundraaladel sageli näha terveid kukemarjavälju, nii nagu meil mõnes
        kohas
        kasvavad kanarbikunõmmed. Külmemate alade kukemarjad on maitsvamad,
        mahlakamad
        ja neist valmistatakse samasuguseid toite nagu meie <a href="mustikas.htm"
          style="color: #006000">mustikatest</a>
        ja <a href="pohl.htm" style="color: #006000">pohladest</a>. Kukemarja
        läikivad mustad marjad on väga
        ilusad ka vaagnakaunistuseks, kuid esile tuleb kindlasti tõsta ka nende
        kõrget
        C-vitamiini sisaldust. Seetõttu on nad päikesevaesel põhjamaal
        väärtuslikuks
        ravivahendiks. Kukemarju võib säilitada samamoodi vee sees nagu <a href="johvikas.htm"
          style="color: #006000">jõhvikaidki</a>.</p>
      <p>Kuigi kukemarja nimes on sõna “mari”, ei ole tema viljadeks
        botaanilises tähenduses marjad. Need on luuviljad (nagu ploomid või
        kirsid), mille sees on kolmetahulised kõva luukestaga seemned. Nagu
        enamik rabataimi, ei paljune ka kukemari tavaliselt seemnetega vaid
        pikkade roomavate vartega. Maapealsed varred juurduvad ja nii võib
        emataime ümber tekkida enam kui meetrilaiune kukemarja ring. Selle ringi
        võsud on ühendatud ja annavad kokku ühe taime, ühe klooni. Kukemarja
        seemnest idanenud tõusmeid võib leida näiteks rabapõlendikel.</p>
      <p>Mõnikord võib selliselt taimelt leida palju marju, teiselt sealsamas
        kõrval
        aga mitte ainsatki. Millest selline asi võiks tingitud olla? Kukemarja
        puhul on
        see täiesti loomulik, sest ta on kahekojaline. See tähendab, et ühtedel
        taimedel on ainult emasõied ja teistel isasõied. Nii ei arenegi osadel
        taimedel mitte kunagi vilju. Kuid ilma
        isastaimedeta ei saa normaalselt viljuda
        ka
        emastaimed. Põhja-Eestis võib aga mitmel pool leida kukemarja
        ühekojalist
        alamliiki (põhja-kukemari - <i>Empetrum nigrum</i> subsp. <i>hermaphroditum</i>),
        kelle õites on samaaegselt nii tolmukaid kui emakaid.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kukemari2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
