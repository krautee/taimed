<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>aas-karukell - täiendav info</title>
</head>

<body background="images/1HTtaust.gif" bgcolor="#FFFFFF">
<div align="center"><center>

<table border="1" cellpadding="3" cellspacing="0" width="98%">
  <tr>
    <td><font color="#005300" size="2" face="Arial"><strong>Eestikeelne nimi</strong></font></td>
    <td width="80%"><font size="2" face="Arial">aas-karukell</font></td>
    <td rowspan="4" width="120"><img src="images/aaskaruk2.jpg" border="1" width="140"
    height="140"></td>
  </tr>
  <tr>
    <td><font color="#005300" size="2" face="Arial"><strong>Ladinakeelne nimi</strong></font></td>
    <td width="80%"><font size="2" face="Arial"><i>Pulsatilla pratensis</i> (L.) Mill.</font></td>
  </tr>
  <tr>
    <td><font color="#005300" size="2" face="Arial"><strong>Rahvapärased nimed</strong></font></td>
    <td width="80%"><font size="2" face="Arial">karukäpad, karvalilled, kurjaelaja juur,
    piibutops</font></td>
  </tr>
  <tr>
    <td><font color="#005300" size="2" face="Arial"><strong>Süstemaatiline kuuluvus</strong></font></td>
    <td width="80%"><font FACE="Arial" SIZE="2">Kuulub sugukond tulikalised, perekonda
      karukell.</font></td>
  </tr>
  <tr>
    <td><font color="#005300" size="2" face="Arial"><strong>Eluvorm</strong></font></td>
    <td colspan="2" width="80%"><font size="2" face="Arial">Mitmeaastane suvehaljaste
    maapealsete osadega ühekojaline rohttaim. Kõrgus 10…30 (50) cm.</font></td>
  </tr>
  <tr>
    <td><font color="#005300" size="2" face="Arial"><strong>Õis</strong></font></td>
    <td colspan="2" width="80%"><font FACE="Arial" SIZE="2">Longus, harva püstine,
      kellukjas, mõlemasuguline lahklehise õiekattega,
    õie
    läbimõõt 1,5</font><font FACE="Symbol" SIZE="2">¼</font><font FACE="Arial" SIZE="2">3
      cm. Kroonlehed puuduvad, õiekatte moodustavad 6 (5</font><font FACE="Symbol" SIZE="2">¼</font><font FACE="Arial" SIZE="2">7)
      violetset või mõnikord kollakasvalget tupplehte, mille otsad on väljapoole
      käändunud. Värvus muutub õite vananedes hallikassiniseks. Sigimik ja
      õiekattelehed tihedalt karvased. Õitseb mais ja juunis.</font></td>
  </tr>
  <tr>
    <td><font color="#005300" size="2" face="Arial"><strong>Vili</strong></font></td>
    <td colspan="2" width="80%"><font FACE="Arial" SIZE="2">Viljad kuni 6 cm
      pikkuse emakakaelaga pähklikesed, üleni tihedalt karvased. On
      tuullevija.</font></td>
  </tr>
  <tr>
    <td><font color="#005300" size="2" face="Arial"><strong>Leht</strong></font></td>
    <td colspan="2" width="80%"><font FACE="Arial" SIZE="2">Juurmised ilmuvad õitsemise
      ajal või veidi hiljem, noorelt tihedalt karvased, hiljem eriti allküljelt.
      Lehelaba kaheli-sulgjagune, osad kitsaslineaalsed, 1</font><font FACE="Symbol" SIZE="2">¼</font><font FACE="Arial" SIZE="2">3
      mm laiad, teritunud. Püsivad haljastena kuni septembri keskpaigani.
      Varrelehed jagunenud lineaalseteks osadeks, kinnituvad männasena õiest
      allpool, tihedalt karvased. Kuivavad varsti pärast viljade valmimist.</font></td>
  </tr>
  <tr>
    <td><font color="#005300" size="2" face="Arial"><strong>Vars</strong></font></td>
    <td colspan="2" width="80%"><font size="2" face="Arial">Maapealne õisi
    kandev vars on
    10…30 (50) cm kõrge, kaetud pehmete karvadega.</font></td>
  </tr>
  <tr>
    <td><font color="#005300" size="2" face="Arial"><strong>Maa-alune osa</strong></font></td>
    <td colspan="2" width="80%"><font size="2" face="Arial">Risoom on
    mustjaspruun, tugev, harunev, püstine.</font></td>
  </tr>
  <tr>
    <td><font color="#005300" size="2" face="Arial"><strong>Paljunemine</strong></font></td>
    <td colspan="2" width="80%"><font size="2" face="Arial">Paljuneb seemnetega ja
    vegetatiivselt risoomiharudega.</font></td>
  </tr>
  <tr>
    <td><font color="#005300" size="2" face="Arial"><strong>Levik ja ohtrus</strong></font></td>
    <td colspan="2" width="80%"><font FACE="Arial" SIZE="2">Levinud Kesk-, Ida-
      ja Põhja-Euroopas. Eestis hajusalt, areaali põhjapiiril.</font></td>
  </tr>
  <tr>
    <td><font color="#005300" size="2" face="Arial"><strong>Kasvukoht</strong></font></td>
    <td colspan="2" width="80%"><font FACE="Arial" SIZE="2">Toitainetevaesel
      pinnasel: kuivades männimetsades, nõlvadel, liivastel metsaservadel,
      raudteetammidel, loometsas, looniidul.</font></td>
  </tr>
  <tr>
    <td><font color="#005300" size="2" face="Arial"><strong>Koht ökosüsteemis</strong></font></td>
    <td colspan="2" width="80%"><font size="2" face="Arial">Lehtedel elab palju eri
      liike
    parasiitseeni.</font></td>
  </tr>
  <tr>
    <td><font color="#005300" size="2" face="Arial"><strong>Kaitse</strong></font></td>
    <td colspan="2" width="80%"><font size="2" face="Arial">III kategooria kaitsealune taim.
    Pole haruldane, kuid rohke korjamise tõttu on arvukus vähenenud, samuti kannatab
    looduslike kasvukohtade vähenemise tõttu.</font></td>
  </tr>
  <tr>
    <td><font color="#005300" size="2" face="Arial"><strong>Kasutamine</strong></font></td>
    <td colspan="2" width="80%"><font FACE="Arial" SIZE="2">On
    kasutatud
      ravimtaimena sinepipulbri lisandina läkaköha, bronhiidi ja teiste
      hingamisteede haiguste puhul. Lehtede ekstrakt on tugeva baktereid ja
      seeni hävitava toimega. On kasutatud ka soolatüügastest
    vabanemiseks, närvivalude,
    tuberkuloosi
    ja
    suguhaiguste puhul ning kuseeritust soodustava ja oksele
      ajava vahendina. Kogumine pole soovitatav, sest taim on kaitsealune ja
      kogu taim on mürgine. Lenduv mürk võib kahjustada silmi ja
      hingamisteid, nahale sattudes põhjustab punetust, sügelemist, turseid ja
      villide teket, mis hiljem asenduvad raskesti paranevate haavanditega.
      Terava põletava maitse tõttu esineb mürgistusi harva. Sissesöömisel
      tekib esmalt terav põletus seedekulgla ülemistes osades, seejärel valud
      maos, kõhulahtisus, edasi peapööritus, krambid ja teadvusetus. Suur
      annus võib põhjustada südame- ja hingamisseiskuse. Kuivamisel mürgisus
      kaob. Väga kaunis dekoratiivtaim, õitseb kuu aega.</font></td>
  </tr>
</table>
</center></div>

<p>&nbsp;</p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="aaskaruk.htm" target="_self"><img src="images/Info2.jpg" border="0"
    width="125" height="31"></a></td>
  </tr>
</table>
</center></div>
</body>
</html>
