<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>põldtimut - liigikirjeldus</title>
  </head>
  <body vlink="#005300" link="#005300" bgcolor="#FFFFFF" background="images/1HTtaust.gif"
    alink="#005300">
    <p align="center"><img src="images/ptimut.jpg" hspace="6" height="270" width="200"
        vspace="6" border="1" align="right"><font face="Arial" size="4" color="#005300">
        <strong>Põldtimut</strong><br>
      </font><font face="Arial" size="3" color="#005300"><em><strong>(Phleum
            pratense)</strong></em><br>
        oravasaba, hundisaba, kassisaba, rukkipeaga, timuk, tupphein</font></p>
    <font face="Arial" size="2">Põldtimut on Eestis üks sagedamaid põldudel
      kasvatatavaid kõrrelisi. Kuigi Euroopas pärismaine, sai tema kasvatamine
      loomasöödana XVIII sajandil alguse Ameerikas. Tänapäeval on ta üks
      tuntumaid heintaimi terves maailmas. Väga sageli kasvatatakse põldtimutit
      koos punaseõieliste ristikutega. Loomasöödana on põldtimuti väärtus kõrgem
      teistest meie kõrrelistest. Seepärast kasvatatakse timutit nii heina- kui
      karjamaadel. Ta sobib koduloomadele nii haljassöödana, silona kui kuiva
      heinana. Loomulikult on ta suurepäraseks toiduks ka paljudele
      metsloomadele.
      <p>Põldtimut kipub ühe teise meie heinamaade tavalise taime, <font face="Arial"
          size="2"><a href="arebsaba.htm">aas-rebasesabaga</a></font> segamini
        minema. Mõlemaid kohtab väga sageli ka väljaspool põlde, kooslustes,
        kuhu inimene neid külvanud ei ole vaid taimed on ise levinud. Mis neil
        siis vahet on? Kõige lihtsam on selgeks teha timuti ja rebasesaba õisiku
        erinevused. Timuti õisik on jäigem. Peamised erinevused torkavad silma,
        kui timuti või rebasesaba pikk ruljas õisik kaarekujuliseks painutada.
        Timuti puhul paindub õisik ühtlaselt kogu pikkuses, rebasesabal murduvad
        aga kaarest sälgud välja, samuti ilmuvad nähtavale pikad valged karvad,
        ohted. Timutil ohteid ei märka, sest need on vaid umbes
        millimeetripikkused. Kes kõrrelisi paremini tunneb, märkab, et timutil
        ja rebasesabal saab ka taimi puudutamata vahet teha. Nimelt muutub
        rebasesaba õisik tipuosas järjest peenemaks. Timuti õisik on ühtlase
        läbimõõduga.</p>
      <p>Lisaks põldtimutile kasvavad meie niitudel ka loodtimut ja mugultimut.
        Loodtimut sarnaneb rohkem rebasesabale, sest tema õisik jaguneb samuti
        painutamisel sälkudeks, kuid õied on oheteta (karvadeta). Mugultimut on
        väga sarnane põldtimutile. Mugultimut on põldtimutist väiksem ja nõrgem,
        tema vars on peenike ja õisik on lühike. Nimi räägib midagi mugulast.
        Mugultimuti varre alumine ots, mis jääb mulda, on mugulataoliselt
        paksenenud. Tegelikult võib väikest paksendit märgata ka põldtimutil,
        kuid harilikult on see mugultimuti “mugulast” väiksem. Mõned
        taimesüstemaatikud ei pea mugultimutit iseseisvaks liigiks vaid
        põldtimuti alamliigiks.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="ptimut2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
