<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>nõmm-liivatee - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/nomm-liivatee.jpg" hspace="6" vspace="6" align="right"
border="1" width="270" height="200"><font color="#005500" size="4" face="Arial"><b> </b><strong>Nõmm-liivatee</strong><br>
</font><font color="#005500" size="3" face="Arial"><em><strong>(Thymus serpyllum)</strong></em><br>
punahein, kaetisrohi, mehitsehein, jaanitee, rabanduserohi</font></p>

<font FACE="Arial" SIZE="2">
<p>Nõmm-liivatee ei vaja loodusega kokku puutunud inimesele lähemat
tutvustust. Küll võib aga alati kuulda midagi uut tema rohketest kasutamisvõimalustest.
Tema nime päritolu on ilmselt selge – kasvab ta ju alati väga liivasel
pinnasel. Tee tuleb sellest, et taimest saab valmistada maitsva laiade
kasutamisvõimalustega raviteed. Liivatee eesnimi “nõmm“ rõhutab veelkord
tema kasvukohta: valgusküllased liivased nõmmed. Kuid kasvukohtade
mitmekesisusele viitavad sellised nimed nagu meretee, rannatee ja metsatee.
Jaanitee näitab selle ravimtaime korjamise aega jaanipäeva paiku. Tegelikult
saab nõmm-liivatee varte ülemisi rohtseid osi koos õitega koguda peamiselt
siiski
alles
juulis, jaanipäeval avanevad alles esimesed õied.</p>
<p>Nüüd aga nõmm-liivatee kui teetaime rohketest kasutusvõimalustest. Kõige
lihtsam on meeles pidada, et ta aitab peaaegu kõigi külmetumisest tekkinud
haiguste vastu, alandab palavikku ja vähendab gripivaevusi. Nõmm-liivateest
tehakse köharohtusid isegi ravimitööstuses. Kuid teed võib edukalt kasutada
ka seedehäirete, maksahädade, mitmesuguste valude ja põletike puhul. Tee
valmistamiseks võiks võtta teelusikatäie ürti klaasi keeva vee kohta. Ravim
on parim siis, kui see on jahtumiseni seisnud. Juua tuleks teda peale sööki
kolmandik klaasi korraga. Rahvameditsiinis on teda kasutatud ka südamerabanduse
korral, sellest siis nimi “rabanduserohi”. Haigused pole aga ainukesed,
mille vastu nõmm-liivateest abi pidi saama. Väga laialt on tema tee tuntud ka
“paha silma” vastase vahendina. Sellest ka nimed kaetisrohi ja teised.</p>
<p>Nõmm-liivatee kasvab tavaliselt ilusa tiheda madala padjakesena. Juulikuus,
õitsemise tipphetkel, on see padi üleni kaetud lillade õitega. Selline
vaatepilt on väga ilus, kuid väga meelitav ka mesilastele. Kuna tema õied
sisaldavad rohkesti mesimagusat nektarit, siis nõmm-liivatee on väga hea
meetaim.
Ka inimese jaoks on tema ilu nii
meelitav, et
nõmm-liivateed
võib leida kasvamas
paljudes kiviktaimlates. Kui teil on soovi teda ka endale saada, siis tuleb
koguda tema seemneid või pista mulda üks varrejupp. Viimasele tulevad kergesti
juured alla. Edukalt on katsetatud ka nõmm-liivateed kui murutaime. Seejuures
on saadud väga häid tulemusi ka sellistel ülikuivadel ja kehva pinnasega
kohtadel, kus isegi kõrrelised ei taha hästi kasvada. Samas on nõmm-liivatee
küllaltki tallamiskindel ja saab ise võitu umbrohtudest.</p>
<p>Nõmm-liivatee kohta võiks lõpetuseks mainida veel sellist huvitavat asja,
et ehkki ta sedamoodi paistab, ei ole ta üldsegi rohttaim. Nimelt on tema
maadligi roomav ja
igal
võimalusel juurduv vars puitunud ja elab isegi kümme aastat
vanaks. Sellest kasvab aga igal kevadel välja rohkesti rohtseid õisi kandvaid
harusid. Sellist taime võib nimetada kääbusjaks poolpõõsaks. Ka nõmm-liivatee
lehed elavad üle talve, kauem siiski mitte.</font></p>
<div align="center"><center>

<table border="1" cellspacing="1">
  <tr>
    <td><a href="nommlt2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
