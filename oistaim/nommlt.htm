<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>nõmm-liivatee - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/nomm-liivatee.jpg" align="right" hspace="6"
        height="200" width="270" vspace="6" border="1"><font face="Arial" size="4"
        color="#005500"><b> </b><strong>Nõmm-liivatee</strong><br>
      </font><font face="Arial" size="3" color="#005500"><em><strong>(Thymus
            serpyllum)</strong></em><br>
        punahein, kaetisrohi, mehitsehein, jaanitee, rabanduserohi</font></p>
    <font face="Arial" size="2">
      <p>Nõmm-liivatee on paljudele tuttav ja tuntud taim. Tema nimi kirjeldab
        liiki väga hästi. “Liiv” viitab sellele, et taim kasvab alati liivasel
        pinnal. “Tee” tuleb sellest, et taimest saab valmistada maitsva ravitee.
        Liivatee eesnimi, nõmm, rõhutab veel kord tema kasvukohta:
        valgusküllased liivased nõmmed. Teistele võimalikele kasvukohtadele
        viitavad sellised rahvapärased nimed nagu meretee, rannatee ja metsatee.
        Jaanitee viitab jaanipäevale, mil avanevad nõmm-liivatee esimesed õied.
        Peale õitsemise algust võib taime ürti, rohtseid latvu koos õitega,
        teeks korjata.</p>
      <p>Nõmm-liivatee rohketest kasutusvõimalustest tasub meeles pidada, et ta
        aitab peaaegu kõigi külmetusest tekkinud haiguste vastu, alandab
        palavikku ja vähendab gripivaevusi. Teed võib edukalt kasutada ka
        seedehäirete, maksahädade, mitmesuguste valude ja põletike puhul. Tee
        valmistamiseks tuleb võtta teelusikatäis ürti klaasi keeva vee kohta.
        Ravim on parim siis, kui see on jahtumiseni seisnud. Juua tuleks seda
        peale sööki kolmandik klaasi korraga. Rahvameditsiinis on teda kasutatud
        ka südamerabanduse korral, sellest nimi rabanduserohi. Kehalised hädad
        pole ainsad, mille vastu nõmm-liivateest abi on otsitud. Väga laialt on
        liivatee tuntud ka “paha silma” vastase vahendina, millest nimi
        kaetiserohi.</p>
      <p>Nõmm-liivatee kasvab tavaliselt tiheda madala padjandina. Juulis,
        õitsemise tippajal, on ta üleni kaetud lillade õitega. Selline vaatepilt
        on ilus ja meeldib mesilastele. Tema õied sisaldavad rohkesti nektarit
        ja nõmm-liivatee on väga hea meetaim. Inimene on nõmm-liivateed toonud
        kasvama kiviktaimlatesse. Nõmm-liivatee sobib kattetaimeks. Häid
        tulemusi on saadud sellistel ülikuivadel ja kehva mullaga kohtadel, kus
        ka kõige sitkemad kõrrelised ei taha kasvada. Sealjuures on
        nõmm-liivatee küllalt tallamiskindel ja saab ise võitu umbrohtudest.</p>
    </font>
    <p><font face="Arial" size="2">Lõpetuseks olgu öeldud, et nõmm-liivatee ei
        olegi rohttaim. Tema maadligi roomav ja igal võimalusel juurduv vars on
        puitunud ja elab kuni kümme aastat vanaks. Puitunud varrest kasvab igal
        kevadel välja rohkesti õisi kandvaid rohtseid harusid. Sellist taime
        võib nimetada kääbusjaks poolpõõsaks. Ka nõmm-liivatee lehed elavad üle
        talve, kauem siiski mitte.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="nommlt2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
