<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>valge iminõges - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><img src="images/valimin.jpg" hspace="6" vspace="6" align="right"
border="1" width="200" height="270"><font color="#005500" size="4" face="Arial"> <strong>Valge
iminõges</strong><br>
</font><font color="#005500" size="3" face="Arial"><em><strong>(Lamium album)</strong></em><br>
emanõges, imenõges, piimanõges, miiksmaasikas, mesilill</font></p>

<font FACE="Arial" SIZE="2">
<p>Valget iminõgest tunneb ilmselt igaüks. Paljud on kindlasti proovinud tema
õitest mett kätte saada. Selleks tuleb vaid taime valge õis õrnalt sõrmede
vahele haarata ja õiekroonist imeda. Peagi on magus maitse suus. Tegelikult
pole see aga veel päris mesi, vaid nektar. Nektar on taimede poolt putukate
ligimeelitamiseks eritatav magus aine, millest paljud putukad meelsasti
toituvad. Nektarist teevad mesilased mett. Valge iminõgese õied võivad oma
nektarirohkuselt võistelda selle ala tugevamatega. Kuna iminõgese õis on aga
väga omapärase ehitusega, siis ei pääse mitte iga putkas tema kallale
maiustama. See maiuspala asub õiekrooni pika putkeosa põhjas. Väikesed loomad
ei saa putke sisse ronida seepärast, et seal on ees karvaring, suuremad aga
lihtsalt ei mahu. Nii on valge iminõges kasulik vaid sellistele putukatele, kes
omavad pikka imemisvahendit: nad istuvad õie alahuulele ja imevad nektarit otse
sealtsamast.</p>
<p>Valgel iminõgesel on väga palju erinevaid rahvapäraseid nimesid, kuid
suurem osa neist viitavad kahele asjale. Esiteks tahetakse edasi anda taime
sarnasust <a href="noges.htm">nõgesega</a>. Tõepoolest on valge iminõgese
lehed väga sarnased nõgese omadele, kuid õnneks need ei kõrveta. Nende
pehmus tingibki mitmete seda väljendavate eesliidete kasutamise. Näiteks võiks
olla “emanõges”, on ju ema ka alati hea, mitte kõrvetav. Kuid tegelikult
pole nimetuse “emanõges” tekkelugu sugugi selge, ehkki ta on selle taime kõige
vanem eestikeelne nimi. Teine selle taime väga vana nimi on imenõges. See
viitab taimest magusa mesineste imemisele. Kuna aga sõna “ime” võib lahti
mõtestada ka natuke teisiti, siis otsustati hiljem, et taime nimi peaks olema
hoopis iminõges. Valge, piim ja teised seesugused liited näitavad valge iminõgese
õite värvust. Valge iminõges on meie iminõgestest ainuke, kellel on valged
õied.</p>
<p>Peale selle, et tema õitest saab suu magusaks, on õiekroone tarvitatud ka
ravimina. Selleks tuleb need ettevaatlikult ja õrnalt ära korjata ja vilus
kuivatada. Kui õied saavad kogumisel liialt muljuda või kuivavad liiga valges,
siis need muutuvad pruuniks ja pole enam nii väärtuslikud. Haiguseid, mille
vastu aga iminõgesest on abi saadud, on väga palju. Nimetagem siinkohal kokkuvõtvalt,
et nende hulgas on nii hingamisteede ja kõhuhädasid, kui ka naistehaiguseid,
kroonlehetee aitab unetuse korral ja soodustab uriinieritust.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="valinoges2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
