<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>valge iminõges - liigikirjeldus</title>
  </head>
  <body alink="#005500" vlink="#005500" link="#005500" bgcolor="#FFFFFF" background="images/1HTtaust.gif">
    <p align="center"><img src="images/valimin.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500">
        <strong>Valge
          iminõges</strong><br>
      </font><font face="Arial" size="3" color="#005500"><em><strong>(Lamium
            album)</strong></em><br>
        emanõges, imenõges, piimanõges, miiksmaasikas, mesilill</font></p>
    <font face="Arial" size="2">
      <p>Valget iminõgest tunneb ilmselt igaüks. Paljud on kindlasti proovinud
        tema
        õitest mett kätte saada. Selleks tuleb vaid taime valge õis õrnalt
        sõrmede
        vahele haarata ja õiekroonist imeda. Peagi on magus maitse suus.
        Tegelikult
        pole see aga veel päris mesi, vaid nektar. Nektar on taimede poolt
        putukate
        ligimeelitamiseks eritatav magus aine, millest paljud putukad meelsasti
        toituvad. Nektarist teevad mesilased mett.</p>
      <p>Valge iminõgese õied võivad oma
        nektarirohkuselt võistelda selle ala tugevamatega. Kuna iminõgese õis on
        väga omapärase ehitusega, siis ei pääse iga putukas nektarile ligi.
        Maiuspala asub õiekrooni pika putkeosa põhjas. Väikesed putukad ei saa
        putke sisse seepärast, et seal on ees karvaring, suuremad aga lihtsalt
        ei mahu. Nii on valge iminõges kasulik vaid sellistele putukatele,
        kellel on pikad suised: nad istuvad õie alahuulele ja imevad nektarit
        otse
        sealtsamast.</p>
      <p>Valgel iminõgesel on väga palju erinevaid rahvapäraseid nimesid, kuid
        suurem osa neist viitavad kahele asjale. Esiteks tahetakse edasi anda
        taime
        sarnasust <a href="noges.htm">kõrvenõgesega</a>. Tõepoolest on valge
        iminõgese
        lehed väga sarnased nõgese omadele, kuid õnneks need ei kõrveta. Nende
        pehmus tingibki mitmete seda väljendavate eesliidete kasutamise. Näiteks
        võiks
        olla emanõges, on ju ema ka alati hea, mitte kõrvetav. Kuid tegelikult
        pole nimetuse emanõges tekkelugu sugugi selge, ehkki ta on selle taime
        kõige
        vanem eestikeelne nimi.</p>
      <p>Teine selle taime väga vana nimi on imenõges. See
        viitab taimest magusa mesineste imemisele. Kuna aga sõna ime võib lahti
        mõtestada ka natuke teisiti, siis otsustati hiljem, et taime nimi peaks
        olema
        hoopis iminõges. Valge, piim ja teised seesugused liited näitavad valge
        iminõgese
        õite värvust. Valge iminõges on meie iminõgestest ainuke, kellel on
        valged
        õied.</p>
      <p>Peale selle, et tema õitest saab suu magusaks, on õiekroone tarvitatud
        arstimisel. Selleks tuleb need ettevaatlikult ära korjata ja vilus
        kuivatada. Kui õied saavad kogumisel liialt muljuda või kuivavad liiga
        valges, muutuvad need pruuniks ja pole nii väärtuslikud. Kroonlehtedest
        valmistatud tee aitab näiteks unetuse vastu ja soodustab uriinieritust.
        Haigusi, mille vastu iminõgesest abi on saadud, on palju. Nende hulgas
        on nii hingamisteede haigusi, kõhuhädasid kui naistehaigusi, kuid
        tänapäeval pole tugevat toimet täheldatud. Noortest lehtedest saab
        salatit. Valgest iminõgesest on saadud ka kollast värvi.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="valinoges2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
