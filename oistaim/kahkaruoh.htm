<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kähar karuohakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/kahkaruohM.jpg"
            align="right" hspace="6" height="200" width="270" vspace="6" border="1"></b><strong>Kähar
          karuohakas</strong><br>
      </font><font face="Arial" size="3" color="#005500"><em><strong>(Carduus
            crispus)</strong></em><br>
        karuohtja, okaline ohakas, orjaohakas, mets-põdraohakas</font></p>
    <p><font face="Arial" size="2">Kähara karuohaka lähimad sugulased on teised
        karuohakad, mitte kõik ohakad nagu enamasti arvatakse. Tavaliselt ei
        osata karuohakaid ohakatest eristada, kuigi tegemist on liikidega kahest
        erinevast perekonnast. Arvatavasti pole eristamiseks nähtud vajadust,
        sest suurt kasu pole ühtedest ega teistest. Ühed umbrohud kõik! Parim,
        mis inimene nendest saada võib, on mesi. Selles osas on kähar karuohakas
        üks tublimaid, sest tema õites on nektarit küllalt palju. Kui taimede
        eristamiseks vajadust ei ole, pole vanarahvas neile ka erinevaid nimesid
        mõeldud. Nii on läbi aegade kõiki ohakataolisi taimi ühtviisi kutsutud.
        Karuohakaks nimetati sageli kõige torkivamaid ohakaid. Nii võis
        karuohaka nime saada ka mõni ohaka perekonna liige, sest torkivaid taimi
        on nii ohakate kui karuohakate hulgas. Tõsi
        küll, päris karuohakad ise on ka torkivad taimed.</font></p>
    <font face="Arial" size="2">
      <p>Mis on siis karuohakate ja ohakate erinevus? Ega vahe teab mis suur
        olegi, ometi on see lihtne ja selge, nõuab ainult kindlate taimeosade
        pisut hoolikamat vaatlemist. Lihtsaim eristamisviis on viljade abil.
        Nagu paljudel korvõielistel nii on ka ohakate ja karuohakate viljadel,
        seemnistel, valkjad lendkarvad, needsamad, mis võilillel on
        vihmavarjukujulised. Teaduslikuma sõnaga nimetatakse seda
        “lennuaparaati” pappuseks. Pappus aitab seemnistel lennata emataimest
        kaugemale. Lendkarvad on ohakatel ja karuohakatel küll ainult
        setimeetripikkused, kuid just neid peamegi ohakate ja karuohakate
        eristamiseks uurima. Tuleb luup kätte võtta ja vaadata üksikut
        pappusekarva. Karuohakatel on see täiesti lihtne, sirge. Kõikidel ohaka
        perekonna liikidel on pappusekarvad sulgjate harudega, nagu linnu suled.
        See eristabki kahte perekonda selgelt.</p>
      <p>Kähar karuohakas kasvab meil kõikjal teeservadel, prahipaikadel,
        varemetes
        ja muudes peremeheta kohtades, kuid sageli ka mererannikul ja harva
        metsades.
        Umbrohuks muutub ta siiski harva, pigem eelistab jäätmaid. Eestis kasvab
        kolm karuohaka liiki, peale kähara karuohaka ka torkav ja longus
        karuohakas. Kui kähar karuohakas on Eestis väga tavaline, siis torkav ja
        longus karuohakas on haruldased. Torkava karuohaka lehed on palju
        jäigemad ja nahkjamad kui käharal. Samuti torgivad need rohkem nagu
        nimigi ütleb. Tema lehtedel on eriti jämedad ja tugevad kollased ogad.
        Longus karuohakal peab nime järgi otsustades midagi longus olema.
        Tõepoolest on tema õisikud allapoole käändunud ehk longus, need on ka
        suuremad ja dekoratiivsemad kui teistel karuohakatel (kuni 5 cm
        läbimõõdus).</p>
    </font><font face="Arial" size="2">
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kahkaruoh2.htm"><img src="images/Info1.jpg" height="31"
                    width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
