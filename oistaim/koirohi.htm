<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>koirohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/koirohi.jpg" width="200" height="270" border="1"
hspace="6" vspace="6" align="right"><font color="#005300" size="4" face="Arial,Arial"><strong>Koirohi</strong><br>
</font><font color="#005300" size="3" face="Arial,Arial"><em><strong>(Artemisia
absinthium)</strong></em><br>
pänül, vihand, päris puju, päris koirohi</font></p>

<p><font FACE="Arial" SIZE="2">Koirohi kuulub tegelikult pujude perekonda.
Teistest pujudest erineb ta
üleni
valgeviltjate lehtede ja varte poolest,
samuti on kordumatud tema vänge koirohuhais ja väga mõru maitse.
Talle
sarnane on
ainult meripuju, kes kasvab meil harva
Saaremaa rannikul ja on looduskaitse
all. Koirohust erineb ta väiksema kasvu ja teistsuguse aromaatse lõhna
poolest. Vahel aetakse koirohtu segi hariliku pujuga, ent hariliku puju lehed on
kahevärvilised, pealt rohelised, alt valkjad ja viltjalt karvased.</p>

<p>Koirohu imetegudest saadi palju kasu juba tuhandeid aastaid tagasi, nii vanas
Egiptuses kui ka antiikaja Kreekas ja Roomas. Tal on olnud läbi aegade
peamiselt kolm laia kasutusala. Esiteks on ta asendamatu ravimtaim. Teiseks on
ta suurepärane vahend koide, prussakate ja kirpude tõrjes. Ja kolmandaks on ta
väga hea tooraine veini- ja likööritööstuses. Koirohu abil valmistatakse
selliseid mõrusid jooke nagu vermut ja absint. Eks need ole samasuguse toimega,
nagu enamik alkohoolseid jooke, kuid koirohi mõjub nende jookide liigsel
tarbimisel mürgina. Nii võivad tekkida lihaste krambid, peavalu ja isegi pöördumatud
ajukahjustused. Seetõttu on mitmetes Euroopa riikides absindi valmistamine
keelatud, näiteks Saksamaal, Prantsusmaal ja Sveitsis. Samadel põhjustel ei või
liialdada ka koirohuga ravimisel. Kindlam on seda teha arsti ettekirjutuste
kohaselt.</p>
<p>Targa inimese käes mõistlikult kasutades võib aga koirohust saada imerohi.
Koirohutee tõstab söögiisu, vähendab soole- ja maogaase, teeb seedimise
korda ja kõrvaldab kõhulahtisuse või pideva kõhukinnisuse. Samuti saab
koirohust abi maksahaiguste ja ainevahetushäirete korral ning
ta
kaotab ka halva
suuleha. Koirohtu on kasutatud sooleparasiitide väljaajamiseks ja uriinierituse
soodustamiseks, vahel isegi abordi esilekutsumiseks. Just aborti tehes ongi kõige
sagedamini satutud eluohtlikusse seisundisse. Koirohu vänge lõhn on aga
ergutava toimega. Nii võib juba üpris vanadest ürikutest lugeda, et kui
tahetakse pikemat rännakut ette võtta, siis tuleb väsimuse peletamiseks
kingadesse koirohtu raputada.</p>
</font>
<div align="center"><center>

<table border="1" cellspacing="1">
  <tr>
    <td><a href="koirohi2.htm" target="_self"><img src="images/Info2.jpg" border="0"
    width="125" height="31"></a></td>
  </tr>
</table>
</center></div>
</body>
</html>
