<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <title>harilik kamaras - täiendav info</title>
  </head>
  <body bgcolor="#FFFFFF" background="images/1HTtaust.gif">
    <div align="center">
      <center>
        <table width="98%" cellspacing="0" cellpadding="3" border="1">
          <tbody>
            <tr>
              <td>
                <b><font face="Arial" size="2" color="#006000">Eestikeelne nimi</font></b></td>
              <td width="80%">
                <font face="Arial" size="2">harilik kamaras</font></td>
              <td rowspan="4">
                <img src="images/kamaras2.jpg" border="1"></td>
            </tr>
            <tr>
              <td>
                <b><font face="Arial" size="2" color="#006000">Ladinakeelne nimi</font></b></td>
              <td width="80%">
                <font face="Arial" size="2"><i>Odontites vulgaris</i> Moench
                  (sünonüüm <i>Odontites verna</i> subsp.<i>serotina</i>
                  (Kuntze) McNeill).</font></td>
            </tr>
            <tr>
              <td>
                <b><font face="Arial" size="2" color="#006000">Rahvapärased
                    nimed</font></b></td>
              <td width="80%">
                <font face="Arial" size="2">kamarrohi, põllukanarbik, rukkikamar</font></td>
            </tr>
            <tr>
              <td>
                <b><font face="Arial" size="2" color="#006000">Süstemaatiline
                    kuuluvus</font></b></td>
              <td width="80%">
                <font face="Arial" size="2">Kuulub sugukonda soomukalised,
                  perekonda kamaras.<font></font></font></td>
            </tr>
            <tr>
              <td>
                <b><font face="Arial" size="2" color="#006000">Eluvorm</font></b></td>
              <td colspan="2" width="80%">
                <font face="Arial" size="2">Üheaastane ühekojaline rohttaim,
                  poolparasiit. Kõrgus 5-</font><font face="Arial" size="2">40
                  cm.</font></td>
            </tr>
            <tr>
              <td>
                <b><font face="Arial" size="2" color="#006000">Õis</font></b></td>
              <td colspan="2" width="80%">
                <font face="Arial" size="2">Mõlemasugulised kaheli õiekattega
                  õied. Nii tupp kui kroon liitlehised. Tupp putkjas-kellukjas,
                  sügavalt lõhestunud 5 tipmeks. Kroon punakas, harvem valkjas,
                  kuni 1 cm pikkune, putkega, kahehuuleline. Ülahuul
                  kahehõlmaline, alahuul kolme tipmega. Tolmukad ulatuvad
                  kroonist veidi välja, näärmeliste tolmukaniitidega ja
                  karvakimbuga tolmukottide tipul. Õied asuvad lühikestel
                  raagudel küllaltki tihedates 8</font><font face="Symbol" size="2">-</font><font
                  face="Arial" size="2">50-õielistes ühekülgsetes kuni 10 (12)
                  cm pikkustes kobarates. Õisikus on ka kitsad kõrglehed, mis on
                  kuni õite pikkused. Õitseb juulist septembrini, vahel veel
                  oktoobris.</font></td>
            </tr>
            <tr>
              <td>
                <b><font face="Arial" size="2" color="#006000">Vili</font></b></td>
              <td colspan="2" width="80%">
                <font face="Arial" size="2">Pikliku kujuga tömp lühikese
                  teravikuga ja rohkete seemnetega kupar, pikkus kuni 8 mm.
                  Seemned pikiroietega.</font></td>
            </tr>
            <tr>
              <td>
                <b><font face="Arial" size="2" color="#006000">Leht</font></b></td>
              <td colspan="2" width="80%">
                <font face="Arial" size="2">Rootsutud vastakuti asetsevad
                  süstjad enam-vähem terava tipuga lihtlehed. Leheserv madalate
                  tömpide hambakestega. Lehed on hõredalt kaetud lidus
                  karvadega. Värvuselt on alumised lehed tumerohelised, ülemised
                  aga sageli punakad.</font></td>
            </tr>
            <tr>
              <td>
                <b><font face="Arial" size="2" color="#006000">Vars</font></b></td>
              <td colspan="2" width="80%">
                <font face="Arial" size="2">Püstine, enamasti juba alusel
                  tugevasti harunenud, harva lihtne. Harud on lookjalt ülespoole
                  kõverdunud. Tihedalt kaetud allapoole suunatud karvadega.
                  Varred on tihedalt lehistunud.</font></td>
            </tr>
            <tr>
              <td>
                <b><font face="Arial" size="2" color="#006000">Maa-alune osa</font></b></td>
              <td colspan="2" width="80%">
                <font face="Arial" size="2">Juurestik on poolparasiitse
                  eluviisiga taime kohta küllaltki hästi arenenud.</font></td>
            </tr>
            <tr>
              <td>
                <b><font face="Arial" size="2" color="#006000">Paljunemine</font></b></td>
              <td colspan="2" width="80%">
                <font face="Arial" size="2">Paljuneb seemnete abil.</font></td>
            </tr>
            <tr>
              <td>
                <b><font face="Arial" size="2" color="#006000">Levik ja ohtrus</font></b></td>
              <td colspan="2" width="80%">
                <font face="Arial" size="2">Levinud Kesk-, Lääne- ja
                  Ida-Euroopas, Skandinaavias,
                  Siberis
                  paiguti, Kaug-Idas, Kesk- ja Väike-Aasias, Hiinas, tulnukana
                  esineb Põhja-Ameerikas. Eestis sage.</font></td>
            </tr>
            <tr>
              <td>
                <b><font face="Arial" size="2" color="#006000">Kasvukoht</font></b></td>
              <td colspan="2" width="80%">
                <font face="Arial" size="2">Kasvab niiskematel pärisniitudel,
                  teeservadel, jäätmaadel, veekogude kallastel ja umbrohuna
                  põldudel.</font></td>
            </tr>
            <tr>
              <td>
                <b><font face="Arial" size="2" color="#006000">Koht ökosüsteemis</font></b></td>
              <td colspan="2" width="80%">
                <font face="Arial" size="2">Taim on poolparasiit ja seega peab
                  normaalseks arenguks kinnituma teiste taimede, kõrreliste
                  juurtele.</font></td>
            </tr>
            <tr>
              <td>
                <b><font face="Arial" size="2" color="#006000">Kaitse</font></b></td>
              <td colspan="2" width="80%">
                <font face="Arial" size="2">Ei kuulu kaitstavate taimede
                  nimekirja.</font></td>
            </tr>
            <tr>
              <td>
                <b><font face="Arial" size="2" color="#006000">Kasutamine</font></b></td>
              <td colspan="2" width="80%">
                <font face="Arial" size="2">Kohati võib muutuda kiiresti
                  paljunevaks tülikaks umbrohuks. Värskena on mõningal määral
                  mürgine, kariloomad teda ei söö. Kuivanult süüakse
                  rahuldavalt, kuid söödaväärtus on madal. Taimest vabanemiseks
                  niidetakse enne tema seemnete valmimist.</font></td>
            </tr>
            <tr>
              <td><b style="font-weight:normal;" id="docs-internal-guid-b719f796-7fff-18c1-4900-4071b17a9de5"><span
style="font-size:10pt;font-family:Arial;color:#006000;background-color:transparent;font-weight:700;font-style:normal;font-variant:normal;text-decoration:none;vertical-align:baseline;white-space:pre;white-space:pre-wrap;">Sarnased taimed</span></b></td>
              <td rowspan="1" colspan="2"><font face="Arial" size="2">Kamarased
                  kuuluvad ühte punti silmarohtude, härgheinte ja robirohtudega
                  - kõik nad on poolparasiitsed nõrga juurestikuga lühiealised
                  taimed. Kamarased tunneb ära iseloomuliku punaka tooni järgi
                  lehtedes ja vartes, ka õied on roosad kuni lihakarva. Eestis
                  kasvab kolm kamarase liiki, kellest kõige levinum ja kõikjal
                  tavaline on harilik kamaras, teised kaks on haruldasemad ja
                  pisut keerulised määrata.</font></td>
            </tr>
          </tbody>
        </table>
      </center>
    </div>
    <p align="center">&nbsp;</p>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="kamaras.htm" target="_self"><img src="images/Info2.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
