<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>murunurmikas - liigikirjeldus</title>
  </head>
  <body vlink="#005500" link="#005500" bgcolor="#FFFFFF" background="images/1HTtaust.gif"
    alink="#005500">
    <p align="center"><font face="Arial" color="#005500"><big><b><img src="images/murunurmik.jpg"
              hspace="6" height="270" width="200" vspace="6" border="1" align="right"></b><strong>Murunurmikas</strong><br>
        </big><em><strong>(Poa annua)</strong></em><br>
        muru, muruhein, kastehein, tinguhain</font></p>
    <font face="Arial" size="2">
      <p>Murunurmikas on selline taim, kellele meeldib kooselu inimesega. Ta
        kasvab
        sageli samasugustes kohtades, kus <a href="steeleht.htm">suur teeleht</a>.
        Ka
        suur teeleht on ju niinimetatud "inimkaasleja", levib tänu inimesele.
        Tema seemned kinnituvad inimese jalanõude ja riiete külge ja jõuavad nii
        igale poole, kuhu inimese jalg astus. Murunurmikas nii rangelt inimesega
        seotud
        siiski pole. Ta paljuneb inimese abita. Murunurmika väikesed helepruunid
        terised lendavad uude elupaika tuule abil. Inimest läheb murunurmikal
        vaja kui
        kasvukoha ettevalmistajat.</p>
      <p>Murunurmikas on väikese konkurentsivõimega. See tähendab, et ta ei
        suuda teiste taimedega kasvukoha pärast võistelda. Nii sureb
        murunurmikas tihedas rohustus või metsaaluses kiiresti välja.
        Inimasustuse lähedal on alati ajutisi hõreda rohuga kasvukoha laike, kus
        murunurmikas oma kiire elutsükli läbida saab.<br>
        <br>
        Arvatakse, et algselt kasvas murunurmikas ainult Euroopas, aga nüüdseks
        on ta levinud peaaegu üle maailma. Ta puudub vaid polaaraladel, kõrbetes
        ja kõrgmäestikes. Eestis on murunurmikas väga sage.</p>
      <p>Peale selle, et murunurmikat on rohkesti muruplatsidel ja teeradadel,
        kasvab ta umbrohuna jõudsalt ka aiamaadel ja põldudel. Peenralt saab ta
        kergesti välja rohida. Murunurmika väljakitkumisega saab tehtud kaks
        tööd. Kui murunurmikas üles tõmmata, tuleb tema ohtrate narmasjuurte
        küljes kaasa suur pall mulda. Kui muld peenrale tagasi raputada, oled
        umbrohust lahti ja peenar saab kobestatud. Kobestamine on hädavajalik
        selleks, et taime juured saaksid õhku, täpsemalt hapnikku. Taimed mitte
        ainult ei tooda hapnikku, vaid raku tasemel hingates ka kulutavad seda.</p>
    </font>
    <p><font face="Arial" size="2">Murunurmikas paljuneb oma rohkete teriste
        abil küll väga kiiresti ja
        moodustab tiheda tallamiskindla muruvaiba, kuid tema murul on ka üks
        puudus.
        Nimelt on murunurmikas harilikult üheaastane taim ning seetõttu on
        temast
        tehtud muru kevadel kaua näotu ja alles kesksuveks saab kätte oma täie
        hiilguse. Seepärast pole soovitatav rajada ainult murunurmika-muru, vaid
        sinna
        peaks lisama ka mitmeaastaseid kõrrelisi, näiteks <a href="puaruhein.htm">punast</a>
        ja <a href="lamaruh.htm">lamba-aruheina</a>, samuti teisi nurmikaid.
        Eestis kasvavate mitmete nurmika liikide hulgas on murunurmikas ainus
        ühe- või kaheaastane taim.<br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="mnurmikas2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
