<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>murunurmikas - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005500" vlink="#005500" alink="#005500">

<p align="center"><font face="Arial" color="#005500"><big><b><img
src="images/murunurmik.jpg" align="right" border="1" hspace="6" vspace="6" width="200"
height="270"></b><strong>Murunurmikas</strong><br>
</big><em><strong>(Poa annua)</strong></em><br>
muru, muruhein, kastehein, tinguhain</font></p>

<font FACE="Arial" SIZE="2">
<p>Murunurmikas on selline taim, kellele meeldib kooselu inimesega. Ta kasvab
sageli samasugustes kohtades, kus <a href="steeleht.htm">suur teeleht</a>. Ka
suur teeleht on ju niinimetatud &quot;inimkaasleja&quot;, levib tänu inimesele.
Tema seemned kinnituvad inimese jalanõude ja riiete külge ja jõuavad nii
igale poole, kuhu inimese jalg astus. Murunurmikas nii rangelt inimesega seotud
siiski pole. Ta paljuneb inimese abita. Murunurmika väikesed helepruunid
terised lendavad uude elupaika tuule abil. Inimest läheb murunurmikal vaja kui
kasvukoha ettevalmistajat.</p>
<p>Nimelt on murunurmikas üpris väikese konkurentsivõimega. See tähendab, et
ta ei suuda teiste taimedega kasvukoha pärast võistelda. Nii sureb
murunurmikas tihedas rohustus või metsaalusel kiiresti välja. Inimese
kodukohas on aga rohkesti lagedaid alasid, kus keegi ei sega murunurmika
kasvamist. Just selliseid vähese taimestikuga alasid murunurmikas edukalt
asustabki. Kui algselt oli murunurmikas vaid kitsalt Euroopa taim, siis nüüdseks
on ta vallutanud peaaegu kõik Maa piirkonnad. Ta puudub vaid külmadel
polaaraladel ja kuumades kõrbetes, mõnel pool ka mägedes. Eestis on
murunurmikas väga sage taim.</p>
<p>Peale selle, et murunurmikat on täis meie looduslikud muruplatsid ja
teerajad, tungib ta ka usinasti aiamaadele ja suurtele põldudelegi. Vahel võib
murunurmikas muutuda üpris tüütuks umbrohuks. Sel juhul on kõige õigem ta
lihtsalt välja kitkuda. Suurtel põldudel kasutatakse ka mürgitamist, mis aga
alandab põllult saadava toidu kvaliteeti. Murunurmika väljakitkumisega saab
tegelikult tehtud kaks tööd. Kui tõmbate murunurmika üles, siis tuleb kaasa
ka suur pall mulda. See tuleb juurte küljest ära raputada, sest muidu varsti
enam aiamaal mulda polegi. Kuid sellise tegevuse käigus saavad peenrad ka
suurepäraselt kobestatud ja kultuurtaimede juurte juurde pääseb rohkem
hingamiseks vajalikku hapnikku.</p>
<p>Murunurmikas paljuneb oma rohkete teriste abil küll väga kiiresti ja
moodustab tiheda tallamiskindla muruvaiba, kuid tema murul on ka üks puudus.
Nimelt on murunurmikas harilikult üheaastane taim ning seetõttu on temast
tehtud muru kevadel kaua näotu ja alles kesksuveks saab kätte oma täie
hiilguse. Seepärast pole soovitatav rajada ainult murunurmika-muru, vaid sinna
peaks lisama ka mitmeaastaseid kõrrelisi, näiteks <a href="puaruhein.htm">punast</a>
ja <a href="lamaruh.htm">lamba-aruheina</a>.</font></p>
<div align="center"><center>

<table border="1" cellspacing="1">
  <tr>
    <td><a href="mnurmikas2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
