<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>soo-kurereha - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/sookurer.jpg"
              hspace="6" height="200" width="270" vspace="6" border="1" align="right"></b><strong>Soo-kurereha</strong><br>
        </big><em><strong>(Geranium palustre)</strong></em><br>
        pistirohi, soo-konnareha, hellerhein, suhkru-lilled</font></p>
    <font face="Arial" size="2">
      <p>Soo-kurerehal on silmapaistvad nii õied kui lehed. Alustame lehtedest.
        Soo-kurereha juurmised lehed on mitmekümne sentimeetri pikkuse rootsuga
        ning sügavalt kuni seitsmeks hõlmaks lõhestunud. Vart pidi üles tõustes
        rootsu pikkus ja lehehõlmade arv väheneb. Päris tipmised lehed on
        peaaegu rootsutud ja vaid kolmehõlmalised. Siiski peab soo-kurereha
        lehtede kohta ütlema, et need tunduvad tugevamad kui teistel
        kurerehaliikidel.</p>
      <p>Õied on soo-kurerehal õige suured, mõnikord on nende läbimõõt isegi üle
        kolme sentimeetri. Seega võiks ta sobida ka aeda kasvama. Kasvatamise
        kasuks räägib ka pikk, headel aastatel kuni neljakuune õitsemisaeg.
        Kasvukoht tuleks siis valida teades, et soo-kurereha on teistest
        perekonnakaaslastest natuke niiskuslembesem. Looduslikult kasvab ta
        soostunud niitudel, niisketel metsasihtidel ja kraavikallastel. Päris
        vesistes soodes, kuigi nimi nagu viitaks, soo-kurereha ei kasva.
        Mõnikord võib õitel näha ka mesilasi, kuid suurem
        asi meetaim ta siiski pole.</p>
      <p>Soo-kurerehal on erinevalt teistest sama perekonna liikidest varred
        kaetud allapoole suunatud karvadega. Erandiks on vaid õieraod, mille
        karvad liibuvad tihedalt vastu raagu, need eristavad seda selgelt
        mets-kurerehast, mille õieraol on karvad harali. Kui teil on selge
        lihtkarvade ja näärmekarvade eristamine, siis on teile ehk abi ka
        teadmisest, et soo-kurerehal leidub vaid lihtkarvu.</p>
      <p>Vanarahvas on soo-kurerehast abi saanud arstimisel. Või kes teab, palju
        aitas taim, palju inimese tahe paraneda? Teda kasutati nagu teisi
        kurerehasid niinimetatud pistitõve korral. Pistitõvede hulka loeti kõik
        haigused, mis põhjustasid torkeid rinnus ja küljes. Kuna on kirjeldatud,
        et valud tekkisid peale suuremat pingutust, võib arvata, et tegu on
        südamelihase probleemidega, võib-olla ka hingamislihaste hädadega.
        Raviks tuli juua taimest keedetud teed, süüa seemneid või torkida haiget
        kohta teravate viljadega. Kurerehadel on huvitavad teravatipulised
        paiskviljad, mille seinad rulluvad kokku ja viskavad seemned eemale.</p>
      <p>Soo-kurerehal on peale mõistetava pistirohu ja samatähendusliku
        pusulille
        veel mitmeid omapäraseid nimesid. Suhkru-lille tähendust on raske
        mõista, kuid
        palju nimesid viitavad tema pikkadele peentele püstistele viljadele:
        kurenokk,
        tikutajanokk, kurvitsanokk. Kui liigute mööda niiskeid kohti, püüdke
        soo-kurereha üles leida ja
        endale selgeks teha. Ta on kogu Eestis sage taim, vaid saartel on teda
        harvem, nii et leidmisega ei tohiks
        probleeme tekkida.</p>
    </font><font face="Arial" size="2">
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="skurereha2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
