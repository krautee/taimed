<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 4.0">
<title>soo-kurereha - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/sookurer.jpg" align="right" border="1" hspace="6" vspace="6" width="270"
height="200"></b><strong>Soo-kurereha</strong><br>
</big><em><strong>(Geranium palustre)</strong></em><br>
pistirohi, soo-konnareha, hellerhein, suhkru-lilled</font></p>

<font FACE="Arial" SIZE="2">
<p>Soo-kurerehal on erinevalt teistest sama perekonna liikidest varred kaetud
allapoole suunatud karvadega. Erandiks on vaid õieraod, mille karvad liibuvad
tihedalt vastu raagu. Kui teil on selge lihtkarvade ja näärmekarvade
eristamine, siis on teile ehk abi ka teadmisest, et soo-kurerehal leidub vaid
lihtkarvu.</p>
<p>Ka soo-kurerehal on kurerehadele iseloomulikud lehed. Seega on tal maapinnalt
algavad lehed mitmekümne sentimeetri pikkuse rootsuga ning sügavalt seitsmeks hõlmaks
lõhestunud lihtlehed. Vart pidi üles tõustes rootsu pikkus ja lehehõlmade
arv järjest vähenevad. Päris tipmised lehed on aga peaaegu rootsutud ja vaid
kolmehõlmalised. Siiski peab soo-kurereha lehtede kohta ütlema, et need
tunduvad tugevamad kui teistel kurerehaliikidel.</p>
<p>Õied on tal suhteliselt suured, mõnikord on nende läbimõõt isegi üle
kolme sentimeetri. Seega võiks sobida ta mõnele poole ilutaimena kasvama. Kõne
alla võivad tulla siiski vaid niisked pargisopid, kraavi- ja tiigikaldad, sest
soo-kurereha on perekonna kaaslastest niiskuselembesem. Looduslikult kasvab ta
tavaliselt soostunud niitudel või niisketel metsasihtidel ja kuivenduskraavide
servades. Kasvatamise poolt räägib aga ka pikk, headel aastatel kuni
neljakuuline, õitseaeg. Mõnikord võib õitel näha ka mesilasi, kuid suurem
asi meetaim ta siiski pole.</p>
<p>Kõige rohkem on vanarahvas soo-kurerehast abi saanud arstimisel. Või, kes
teab kui palju seal aitas taim, kui palju inimese tahe paraneda. Teda
kasutati samuti nagu enamikku teisigi kurerehasid niinimetatud pistitõve
korral. Selle hulka loeti kõik haigused, mis põhjustasid torkeid peamiselt
rinnus ja küljel. Kuna on öeldud ka, et need valud võisid tekkida suuremal
pingutusel, võib arvata, et tegu on südamelihase probleemidega, võib-olla
ka hingamislihaste hädadega. Raviks tuli kas juua taimest keedetud teed, süüa
seemneid või siis torkida haiget kohta teravate viljadega. Kurerehadel on
huvitavad paiskviljad, mille seinad rulluvad kokku ja viskavad seemned eemale.</p>
<p>Soo-kurerehal on peale mõistetava pistirohu ja samatähendusliku pusulille
veel mitmeid omapäraseid nimesid. Suhkru-lille tähendust on raske mõista, kuid
palju nimesid viitavad tema pikkadele peentele püstistele viljadele: kurenokk,
tikutajanokk, kurvitsanokk.</p>
<p>Kui liigute mööda niiskeid kohti, püüdke soo-kurereha üles leida ja
endale selgeks teha. Ta on kogu Eestis sage taim, nii et leidmisega ei tohiks
probleeme tekkida.</p>
</font><div align="center"><center>

<table border="1" cellspacing="1">
  <tr>
    <td><a href="skurereha2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
