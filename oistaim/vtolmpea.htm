<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta name="GENERATOR" content="Microsoft FrontPage 3.0">
<title>valge tolmpea - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font face="Arial" color="#005500"><big><b><img
src="images/valtolmp.jpg" align="right" border="1" hspace="6" vspace="6" width="200"
height="270"></b><strong>Valge tolmpea</strong><br>
</big><em><strong>(Cephalanthera longifolia)</strong></em><br>
kollane linnuvaip, pikalehine tolmpea</font></p>

<p><font size="2" face="Arial">Valge tolmpea on meie käpalistest üks suuremate õitega.
Tema õied võivad olla kuni kahe sentimeetri pikkused. Nad on erilised veel oma lumivalge
värvuse poolest, on ju enamik meie kodumaiseid orhideesid ikkagi punakad, roosakad või
lillakad. Kaunite õite valgel taustal torkab aga eriti hästi silma tolmpea õite huule
kollane värvus. See meelitab ligi ka putukaid, kes on selle lille tolmeldajateks. Ka
tolmpea õie kuju on veidi erinev enamikest meie käpalistest. Nimelt on nad
kellukataolised.</font></p>

<p><font size="2" face="Arial">Juba kaugelt torkab silma ka tolmpea õisiku õrnus. Nimelt
on tema tavaliselt kuni paarikümneõieline õisik üpris hõre. Seevastu valge tolmpea
lehtede välimuse kohta ei saa küll õrn öelda. Neid võik iseloomustada pigem kui
mõõkjaid. Selle taime soomekeelses nimes muide just see tunnus välja toodud ongi. Valge
tolmpea lehed on pikad ja tugevad, vihmaveerennitaoliselt nõgusad. Neil on ka tugev terav
tipp. Eriti iseloomulik sellele lillele on aga lehtede kinnitumine varrele. Nad on nimelt
kahe reana teine teisel pool vart, nii et kõik lehed on ühes tasapinnas.</font></p>

<p><font size="2" face="Arial">Õite tolmeldajateks on valge tolmpea puhul mitmesugused
niidul lendavad putukad. Viimaseid kostitatakse ka magusa nektariga. Kuid tolmpea puhul on
märgatud ka sellist huvitavat asja, et vajel võivad idaneda isegi viljastamata seemned.
Seega polegi väga hull lugu kui putukad õietolmu iga õie emakale kanda ei jõua. Samas
on tolmpeal seemnelise paljunemise kõrval veel ka varuväljapääs olemas. Ta võib
paljuneda ka vegetatiivselt.</font></p>

<p><font size="2" face="Arial">Vegetatiivse paljunemise jaoks on valgel tolmpeal mulla
sees lühike rõhtsalt asetunud risoom. Risoomil on palju harusid ja veel rohkem
nööritaolisi pruunikaid juuri. Juured on tihedalt kattunud seeneniidistikuga, mis aitab
taimel mullast vett ja toitaineid kätte saada. Risoomiharudel aga tekivad väikesed
pungakesed, milledest võivadki uued taimed areneda. Nii näeme mõnikord looduses mitut
valget tolmpead kõrvuti. Kui mitu vart aga üksteisel väga lähedal on, siis võib tegu
olla ka ühe taime mitme varrega.</font></p>

<p><font size="2" face="Arial">Valge tolmpea leidmine on siiski väga harv juhus. See on
mõeldav vaid meie läänesaartel ja kohati ka mandri rannikul. Iga valge tolmpea leiu
puhul tuleb aga sellest tingimata teada anda looduskaitsega tegelevatele inimestele.
Mingil juhul ei tohi aga kasvavat orhideed kuidagi kahjustada.</font></p>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="vtolmpea2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
