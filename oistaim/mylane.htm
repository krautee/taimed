<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>metsülane - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/metsylane.jpg"
            align="right" hspace="6" height="270" width="200" vspace="6" border="1"></b>
        <strong>Metsülane</strong><br>
      </font><font face="Arial" size="3" color="#005300"><em><strong>(Anemone
            sylvestris)</strong></em><br>
        anemoonid, kitsesilm, siidililled, surmalill</font></p>
    <font face="Arial" size="2">
      <p>Metsülase valged õied on meie teiste ülaste õitest suuremad, need on
        kuni tikutopsisuurused. Suured õied on talle mitmel pool saatuslikuks
        saanud. Inimesed korjavad õied ära ja nii kaob taimel seemnete abil
        paljunemise võimalus. Veel halvem kui taimed koos juurtega üles
        kaevatakse, sest siis ei jää taimel ka teisi paljunemise võimalusi. Nii
        on see mitmel pool, eriti suurte linnade ümbruses, kus metsülase arvukus
        on viimase sajandi jooksul oluliselt vähenenud. Eestis metsülane veel
        kaitse alla ei kuulu, kuid paljudes Euroopa riikides on ta just
        korjamise tõttu haruldaseks muutunud. Teiste seas on ta looduskaitse all
        näiteks Lätis, kus ta lubjalembese liigina kunagi väga sage pole olnud.</p>
      <p>Kui inimene teda ei häiriks, siis saaks ta oma jõududega üpris hästi
        hakkama. Isegi peenral kasvades tõrjub ta vahel teisi ilutaimi välja.
        Niisuguse tugeva loomusega on metsülane oma mitmekesiste
        paljunemisvõimaluste
        tõttu. Kõigepealt levib ta muidugi kõigile õistaimedele omaselt
        seemnetega.
        Kuid tema seemned on hoopis isesugused: pikkade villkarvadega nagu
        puuvilla
        seemned. Loomulikult on need mõeldud tuule abil levimiseks, kuid
        seejuures on
        metsülasel juhtunud väike äpardus. Need seemned on küll kaunid inimese
        ilupeenral kasvades, kuid metsas või aasal osutuvad karvad liiga pikaks.
        Esiteks on see lill siiski tavaliselt kõrgest ümbritsevast rohust
        madalam, nii
        et tuul ei pääse ligi. Teiseks haakuvad need nii pikkade karvadega
        üksteise külge,
        ega lenda kuhugi. Nii võibki metsülase seemneid kohata eelkõige tema
        emastaimest kuni poole meetri kaugusel. Kuid nagu korvates ühte õnnetust
        on
        taimel suur, tugev, paks ja rohkesti harunev risoom. See annab rohketel
        külgharudel
        arvukalt uusi taimi. Algul moodustavad need kaunis tiheda puhmiku,
        hiljem aga
        saavad iseseisvateks taimedeks. Peale selle on metsülasel veel teinegi
        vegetatiivse paljunemise viis. Juurevõsundite pungadest võivad areneda
        võsud,
        mis annavad rikkalikult noori taimi vana ülaseema ümber.</p>
    </font>
    <p><font face="Arial" size="2">Metsülane on mürgine. Tema mahla sattumine
        nahale võib tekitada vesiville. Ülastes sisalduvad mürgid on lenduvad,
        nii et võivad kahjustada silmi ja hingamisteid. Eriti mürgine on risoom
        ja seda just õitsemise ajal. Nagu mürgiseid taimi sageli, on ka
        metsülast kasutatud haiguste vastu. Sageli põhimõttel, et kurja tuleb
        ravida kurjaga. See tähendab, et antakse väikestes kogustes mürgist
        taime selliste hädade vastu, mida ta ise põhjustab. Tänapäeval metsülast
        raviks ei kasutata.<br>
      </font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="mylane2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
