<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>kortsleht - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005300" size="4" face="Arial"><b><img
src="images/kortsleht.jpg" align="right" border="1" hspace="6" vspace="6" width="270"
height="200"> </b><strong>Kortsleht</strong><br>
</font><font color="#005300" size="3" face="Arial"><em><strong>(Alchemilla)</strong></em><br>
kaste rohud, krooklehed, krookslehed, müristamiserohi</font></p>

<p><font size="2" face="Arial">Kortslehe tunneb ära kortsuliste lehtede järgi.
Noorelt on need algul kokkuvolditud nagu üks kaunis keskajast pärit lehvik. Päris
lamedaks ei muutu lehed ka avanenult. Nii koguneb suvehommikutel sageli
kortslehe lehe alumisse ossa iseloomulik kastetilk. See voolab kokku lehe küllaltki
suurelt ümaralt kuni neerukujuliselt pinnalt.</p>

<p>Kortslehe liike on väga palju, kuid nad erinevad üksteisest väga vähe.
Algajatel on neid väga raske määrata ja ega botaanikutelgi ei õnnestu see
mitte iga kord. Seetõttu võibki kõiki neid arvukaid liike käsitleda koos
hariliku kortslehena. Täpsemaks määramiseks peavad taimed olema õigel ajal
korjatud, tavaliselt juunis või juulis ning võimalikult kõikide taimeosadega.
Liigid erinevad üksteisest sageli vaid karvasuselt, hõlmade kujult, arvult või
suuruselt. Võib tekkida küsimus, kas sellised liigid, mis väga väikeste
tunnuste poolest üksteisest erinevad, looduses sassi ei lähe. Kortslehe puhul
võib ütelda, et kuigi tunnused
erinevad vähe, seda ei juhtu. Neil ei saa
toimuda päriliku materjali ristumist.
Selle põhjus on lihtne: Eestis
esinevatel liikidel on tolmukad ilma peadeta, need ei tooda õietolmu ja seega
ei saa viljastatud ka kortslehe
seemnealgmed.</p>
<p>Kuidas siis ikkagi kortsleht paljuneb? Üks võimalus on vegetatiivne
paljunemine. Seda kortsleht ka kasutab: risoom võib emataime lähiümbruses
anda uusi taimi. Kuid nii huvitav kui see ka pole, on kortslehtedel laiemalt
levinud siiski seemnetega levimine. Kuid kuna munarakud pole viljastatud, siis käib
ka seemne kasvamine üsna eriliselt. Nimelt hakkab taime idu arenema munaraku kõrval
olevatest tavalistest taimerakkudest. See tagabki selle, et kõik ühe emataime
seemnetest kasvavad taimed
võivad
olla ühesugused. Välistingimused suunavad
küll veidi kortslehe mõningaid omadusi, näiteks taime suurust, kuid põhilised
tunnused jäävad enamasti muutumatuks.</p>
<p>Kuna kortslehe õisi ei ole vaja tolmeldada, siis on nad ka täiesti
ilmetud:
rohekad, ilma igasuguste
ilustuste, meelitava lõhna ja nektarita. Sellised õied
jätavad putukad enamasti külmaks. Kuid inimesi huvitavad need kui ravimid.
Ravimtaimena kasutataksegi kortslehe kogu ülemist osa, mitte ainult
õisikuid. Nendest on saadud abi eelkõige mitmesuguste naistele omaste haiguste
puhul, mil neist tehakse teed. Kuid hea on teada ka rahvatarkust, et kortslehe tõmmisega
loputatakse üleväsinud või põletiku poolt haaratud silmi ja varsti hädad
kaovad nagu imeväel. Tõmmiseks tuleb võtta poolteist supilusikatäit ürti
(see ongi see taime ülemine osa koos õitega) ja lisada klaas keeva vett. Keeta
ei tohi, kuid tõmbama peab see jook neli tundi. Siis kurnatakse ja ravim ongi
valmis. Tõmmist võib kasutada ka samamoodi kui teed.</p>
</font>
<div align="center"><center>

<table border="1" cellspacing="1">
  <tr>
    <td><a href="kortsl2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
