<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kortsleht - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005300"><b><img src="images/kortsleht.jpg"
            hspace="6" height="200" width="270" vspace="6" border="1" align="right">
        </b><strong>Kortsleht</strong><br>
      </font><font face="Arial" size="3" color="#005300"><em><strong>(Alchemilla)</strong></em><br>
        kaste rohud, krooklehed, krookslehed, müristamiserohi</font></p>
    <p><font face="Arial" size="2">Kortslehe tunneb ära kortsuliste lehtede
        järgi.
        Noorelt on need algul kokkuvolditud nagu üks kaunis keskajast pärit
        lehvik. Päris
        lamedaks ei muutu lehed ka avanenult. Nii koguneb suvehommikutel sageli
        kortslehe lehe alumisse ossa iseloomulik kastetilk. See voolab kokku
        lehe küllaltki
        suurelt ümaralt kuni neerukujuliselt pinnalt.</font></p>
    <font face="Arial" size="2">
      <p>Kortslehe liike on maailmas väga palju (mitusada), Eestiski üle
        kahekümne, kuid nad erinevad üksteisest väga vähe.
        Algajatel on neid väga raske määrata ja ega botaanikutelgi ei õnnestu
        see
        mitte iga kord. Seetõttu võibki kõiki neid arvukaid liike käsitleda koos
        hariliku kortslehena. Täpsemaks määramiseks peavad taimed olema õigel
        ajal
        korjatud, tavaliselt juunis või juulis ning võimalikult kõikide
        taimeosadega.
        Liigid erinevad üksteisest sageli vaid karvasuselt, hõlmade kujult,
        arvult või
        suuruselt.</p>
      <p>Võib tekkida küsimus, kas sellised liigid, mis väga väikeste
        tunnuste poolest üksteisest erinevad, looduses sassi ei lähe. Kortslehe
        puhul
        võib ütelda, et kuigi tunnused
        erinevad vähe, seda ei juhtu. Neil ei saa
        toimuda päriliku materjali ristumist.
        Selle põhjus on lihtne: Eestis
        esinevatel liikidel on tolmukad ilma peadeta, need ei tooda õietolmu ja
        seega
        ei saa viljastatud ka kortslehe
        seemnealgmed.</p>
      <p>Kuidas siis ikkagi kortsleht paljuneb? Üks võimalus on vegetatiivne
        paljunemine. Seda kortsleht ka kasutab: risoom võib emataime
        lähiümbruses
        anda uusi taimi. Kuid nii huvitav kui see ka pole, on kortslehtedel
        laiemalt kasutusel siiski seemnetega levimine. Kuid kuna munarakud pole
        viljastatud, siis käib
        ka seemne kasvamine üsna eriliselt. Nimelt hakkab taime idu arenema
        munaraku kõrval
        olevatest tavalistest taimerakkudest. See tagabki selle, et kõik ühe
        emataime
        seemnetest kasvavad taimed
        võivad
        olla ühesugused. Välistingimused suunavad
        küll veidi kortslehe mõningaid omadusi, näiteks taime suurust, kuid
        põhilised
        tunnused jäävad enamasti muutumatuks.</p>
      <p>Kuna kortslehe õisi ei ole vaja tolmeldada, siis on need ka täiesti
        ilmetud: rohekad, meelitava lõhna ja nektarita. Sellised õied jätavad
        putukad enamasti külmaks. Inimesi huvitavad kortslehed kui ravimtaimed.
        Ravimtaimena kasutatakse kortslehe kogu ülemist osa, mitte ainult
        õisikuid. Kortslehest on saadud abi eelkõige mitmesuguste naistele
        omaste haiguste puhul. Kortslehe tõmmisega loputatakse üleväsinud või
        põletiku poolt haaratud silmi. Tõmmiseks tuleb võtta poolteist
        supilusikatäit ürti (taime ülemine osa koos õitega) ja lisada klaas
        keeva vett. Keeta ei tohi, kuid tõmbama peab see vedelik neli tundi.
        Siis kurnatakse ja ravim ongi valmis. Tõmmist võib kasutada ka teena.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="kortsl2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
