<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>sõlmine kesakann - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" color="#005500"><big><b><img src="images/solmkesak.jpg"
              hspace="6" height="200" width="270" vspace="6" border="1" align="right"></b><strong>Sõlmine
            kesakann</strong><br>
        </big><em><strong>(Sagina nodosa)</strong></em><br>
        nuumhein, kahetsemiserohi, kalkunirohi</font></p>
    <font face="Arial" size="2">
      <p>Sõlmine kesakann on meie kesakannidest ainus, kes oli laiemalt tuntud
        ka talurahva hulgas. Hästi nähtavaks teevad sõlmise keskanni suured
        õied. Kuigi kesakann on sageli vaid tikutopsi kõrgune, on õie läbimõõt
        ligi sentimeeter. Sellised õied tunduvad nii väikesel taimel kohatult
        suured.</p>
      <p>Väikesi mõne sentimeetri pikkusi taimi kasvab Eestis teisigi ja sugugi
        kõik ei hakka silma. Mõnikord on aga lausa võimatu sõlmist kesakanni
        mitte märgata. Milles asi? Lugu on nii, et sageli kasvavad sõlmised
        kesakannid hulganisti koos. Nad võivad moodustada isegi hõredama või
        tihedama muruvaiba. Kui sõlmised kesakannid kasvavad tihedalt koos ja
        õitsevad, võib tunduda, nagu oleks suvel lumi maha sadanud. Ilus
        vaatepilt! Kesakannivaiba võib ka kodusesse aeda tuua. Need väikesed
        taimed ei ole vastu ootusi ühe- vaid mitmeaastased.</p>
      <p>Millest on tekkinud kesakanni rahvapärased nimed? Oletada võib, et
        kalkunirohi ja nuumhein viitavad, et taim on olnud loomatoiduks. Kõne
        alla tuleb see kesakanni lopsakama kasvu korral. Viljakal mullal võib
        sõlmise kesakanni kõrgus olla kuni kakskümmend viis sentimeetrit.
        Nuumhein on tegelikult tõlge taime saksakeelsest nimest, ehk teatakse
        seal, kuidas kesakanniga loomi nuumata? Või on see pilkenimi nii
        õblukesele ja haprale lillele? Nimetus kahetsemisrohi viitab sellele, et
        taimega on seotud olnud mõned nõidumisvõtted. Kes teab?</p>
      <p>Miks on taime ametlik nimi sõlmine kesakann? Kesakann seepärast, et ta
        kasvab sageli kesapõldudel. Seejuures eelistab ta niiskemaid kohti ja
        asustab vahel isegi päris soiseid niite. Sõlmine on see ta seepärast, et
        tema vartel torkavad silma rohked jämedad sõlmekohad. Tegelikult pole
        need paksenenud sõlmed vaid lühikesed varreharud, mis sõlmede pähe hästi
        ära petavad.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="skesakann2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
