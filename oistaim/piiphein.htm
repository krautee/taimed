<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>karvane piiphein - liigikirjeldus</title>
  </head>
  <body vlink="#005300" link="#005300" bgcolor="#FFFFFF" background="images/1HTtaust.gif"
    alink="#005300">
    <p align="center"><font face="Arial,Arial" size="4" color="#005300"><b><img
            src="images/piiphein.jpg" hspace="6" height="270" width="200" vspace="6"
            border="1" align="right"></b><strong>Karvane piiphein</strong><br>
      </font><font face="Arial,Arial" size="3" color="#005300"><em><strong>(Luzula
            pilosa)</strong></em><br>
        kirbulill, maarjakastehein, peavaluheinad, piimasoonerohi</font></p>
    <p align="left"><font face="Arial" size="2">Karvane piiphein on meie
        piipheintest kõige tavalisem. Miks on tema nimeks hein, sellest saab
        ilmselt
        igaüks aru, kes teda näeb. Ta on esmapilgul täiesti heintaime
        välimusega.
        Tema lehed on samasugused kitsad ja pikad nagu heinakõrtel. Õisik on
        piipheintel siiski teistsugune ja vili on hoopis kupar.</font></p>
    <p align="left"><font face="Arial" size="2">Piipheinte lähimad sugulased on
        hoopis load. Kui teile meenub, kuidas näeb välja <a href="luga.htm">hariliku
          loa</a> õisik, siis karvase piipheina oma on enam-vähem samasugune. Ta
        on
        ainult palju hõredam. Karvase piipheina õisikus asuvad väikesed läikivad
        kastanpruunid õied tavaliselt ühekaupa - hea tunnus, mis eristab karvast
        piipheina kõigist teistest piipheina liikidest.</font></p>
    <font face="Arial" size="2">
      <p>Oma tagasihoidlikus hiilguses õitseb karvane piiphein metsaalustes juba
        varakevadel, aprillis. Sageli on muld alles külmunud, kui karvane
        piiphein juba õitseb. Tolmukate värvi järgi paistavad väikesed õied
        kollakad, õiekattelehed on hoopis läikivad kastanpruunid. Lehed on
        karvasel piipheinal kõigiti nime väärt. Need on rohkete pikkade
        karvadega, mis on sama õrnad kui udusuled ja hõljuvad kergelt ka vaikses
        tuules. Pehmete karvadega on kaetud nii selle taime lehe pind kui ka
        servad. Õigupoolest on karvased ka teiste piipheinte lehed, miska selle
        tunnuse järgi teda teistest eristada ei saa.</p>
    </font>
    <p><font face="Arial" size="2">Mida on aga piipheintel piipudega pistmist?
        Arvatavati viitab nimi just karvasele piipheinale, kelle üksikud õied
        pikkadel raagudel olevat piibutaolise hoiakuga. Teisalt võib tegu olla
        laenuga soome keelest, kus piipheinu nimetatakse piippo. Eestis on
        levinud ka nimed kirbulill ja kirbuhein, mis sobivad taimele hästi.
        Piipheina viljad ja seemned on väikesed ja läikivad pruunid nagu kirbud.</font></p>
    <p><font face="Arial" size="2">Mõned rahvapärased karvase piipheina nimed
        viitavad taimega ravitsemisele. Peavaluheinast olla valmistatud rohtu
        peavalu vastu. Selleks keedeti taime ummukses ja joodi saadud vedelikku.
        Piimasoonerohtu tarvitati aga siis, kui lehmad hästi piima ei andnud.
        Rohud keedeti pajas ja saadud vett anti loomadele juua.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="piiphein2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
