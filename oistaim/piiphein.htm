<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>karvane piiphein - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#005300" vlink="#005300" alink="#005300">

<p align="center"><font color="#005300" size="4" face="Arial,Arial"><b><img
src="images/piiphein.jpg" hspace="6" vspace="6" align="right" border="1" width="200"
height="270"></b><strong>Karvane piiphein</strong><br>
</font><font color="#005300" size="3" face="Arial,Arial"><em><strong>(Luzula pilosa)</strong></em><br>
kirbulill, maarjakastehein, peavaluheinad, piimasoonerohi</font></p>

<p align="left"><font FACE="Arial" SIZE="2">Karvane piiphein on meie
piipheintest kõige tavalisem. Miks on tema nimeks hein, sellest saab ilmselt
igaüks aru, kes teda näeb. Ta on esmapilgul täiesti heintaime välimusega.
Tema lehed on samasugused kitsad ja pikad nagu heinakõrtel. Õisik on
piipheintel siiski teistsugune ja vili on hoopis kupar. Nii on piipheinad
sugulased hoopis lugadega. Kui teile meenub, kuidas näeb välja <a href="luga.htm">hariliku
loa</a> õisik, siis karvase piipheina oma on enam-vähem samasugune. Ta on
ainult palju hõredam. Karvase piipheina õisikus asuvad väikesed läikivad
kastanpruunid õied tavaliselt ühekaupa.</p>

<p>Oma tagasihoidlikus hiilguses särab karvane piiphein metsaalustes juba üpris
varakevadel. Sageli on maapind alles külmunud, kui juba pistavad piipheinad oma
õisikututid mullast välja. Lehed võivad neil aga elada isegi ületalve. Nii võib
loodusesõber varakevadel tuua piipheina tuppa lillepotti kasvama, ise lootes,
et kaevas välja <a href="kolktaht.htm">kuldtähe</a> või siniliilia. Viimaste
lehed on siiski palju lihakamad ning enamasti täiesti paljad.</p>
<p>Karvase piipheina lehed on aga igati taime nime väärt. Need on rohkete
pikkade karvadega, mis on sama õrnad kui udusuled ja hõljuvad kergelt ka
vaikses tuules. Pehmete karvadega on kaetud nii selle taime lehe pind kui ka
servad.</p>
<p>Miks on aga taime nimeks “piiphein”? Arvatakse, et “piip” on selles
nimes seepärast, et üksikud õieraod taime õisikus on piibutaolise hoiakuga.
Siiski rohkem on ilmselt tegu laenuga soome keelest. Nimelt piipheina nimi soome
keeles on “piippo”. Eestlaste seas on aga laiemalt levinud nimed
“kirbulill” ja “kirbuhein”. Need sobivad talle väga hästi. Kui te
vaatate taime üksikut õit ja ei tee seda just luubiga, siis veendute ka ise.
Piipheina õied on täpselt samasugused läikivad kastanpruunid ja samasuured
nagu väikesed kirbud. Kuid rahvasuust pärinevad
ka
nimed, mis viitavad karvase
piipheina kasutamisele ravitsemises. “Peavaluheinast” olla valmistatud rohtu
peavalu vastu. Selleks keedeti taime ummukses ja joodi saadud vedelikku.
“Piimasoonerohtu” tarvitati aga siis, kui lehmad hästi piima ei andnud.
Rohud keedeti pajas ja saadud vett anti loomadele juua.</font></p>
<div align="center"><center>

<table border="1" cellspacing="1">
  <tr>
    <td><a href="piiphein2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
