<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kuutõverohi - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/kuutover.jpg"
align="right" border="1" hspace="6" vspace="6" width="200" height="270"> </font></b><font
color="#005300" size="4" face="Arial"><strong>Harilik kuutõverohi</strong><br>
</font><font color="#005300" size="3" face="Arial"><em><strong>(Polygonatum odoratum)</strong></em><br>
luuvalurohi, peetrid, petrid, jooksja rohi</font></p>

<p><font size="2" face="Arial">Kuutõverohi on üks huvitav taim. Tema lehed
asuvad varrel küll vahelduvalt, kuid ühekülgselt. Maikuus näeme varre
teisel, tühjal küljel rippumas valgeid õisi. Nii on taime ülemine pool
lehtede, alumine aga õite jaoks. Õied pole tegelikult päris valged: nende
tipud on sageli veidi rohekad. Õied meenutavad veidi maikellukest, kuid on
pikad ja peenikesed nagu putked. Selline kaunis rohttaim on tavaline kuni põlvekõrgune
sega- ja okasmetsade asukas, kuid teda võib kohata ka liivaluidetel ning kõikvõimalikel
nõlvadel ja mäeseljandikel, vahel isegi peaaegu võsas.</p>

<p>Nimi ei ole talle antud ilmaasjata. Kunagi raviti kuutõverohuga tõepoolest
kuutõbiseid. Kuid on ka selle nime teine variant – kuuetõverohi. Kes teab,
ehk aitaski ta vanarahva tarkade käes kuue eri tõve vastu. Näiteks on teda
varasematel aegadel tarvitatud mitmete luuhaiguste, ka luujooksvahaiguse vastu.
Hiljem on kasutatud kuutõverohu risoomi. Sellest saadud värske mahla või
vesileotisega on ravitsetud haavu ja püütud vabaneda tedretähnidest. Ka
Jeesus olla Peetrusele selle taime juurikat hammustada andnud, kui sellel kõht
valutanud. Seepeale Peetrus hammustanud ja saanud kohe igati terveks. Aga taime
juurikale jäid selgesti nähtavad hamba jäljed. Tõsi ta on, et kuutõverohu
juurikatel on peal armid. Nende järgi nimetatakse seda taime Saksamaal ka
Saalomoni pitsatiks, sest kuutõverohu arm ei ole paljas, vaid ilusa kirjaga. Kõik
on õige, kuid armide päritolu on siiski teistsugune. Esmalt peab ütlema, et
see juurikas on tegelikult maa-alune võsu – risoom. Kuutõverohul on see
eriti jäme ja lihakas. Need armid on aga tekkinud vanade murdunud juurte
asemele. Teadma peab ka seda, et neid juuri ei maksa ravimina katsetama hakata,
sest need on võrdlemisi mürgised. Lisaks on mürgised veel kuutõverohu
sinakasmustad marjad. Need on ohtlikud südamemürgid.
Tekkiv
mürgistus
on
samasugune
kui
maikellukese
söömisel,
kuid
mõnevõrra
nõrgem. Kannatanul
hakkab tugev kõhuvalu koos iivelduse ja krampidega, samuti peavalu, pulss
muutub väga kiireks ja süda hakkab tugevasti kloppima, nagu tahaks rinnust välja
hüpata.</p>
<p>Lõpuks peab ütlema, et oleme rääkinud kogu aeg kuutõverohust, kuid
tegelikult on meil neid kaks liiki. Loetletud omadused on neil ühised, nimed
aga on rohkem harilikule kuutõverohule kuuluvad, sest teine liik, mitmeõieline
kuutõverohi on meil vähem levinud. Vanarahva hulgas ei ole neil vahet tehtud,
see on aga suhteliselt lihtne. Nimelt on harilikul kuutõverohul vars kandiline
ja õied ühe- või kahekaupa kimpudes, mitmeõielisel on vars ruljas ja õied
enamasti kolmekaupa kimpudes.</p>
</font>
<div align="center"><center>

<table border="1" cellspacing="1">
  <tr>
    <td><a href="kuutover2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
