<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>niidu-kuremõõk - liigikirjeldus</title>
</head>

<body background="images/1HTtaust.gif" bgcolor="#FFFFFF">
<div align="center"><center>

<table border="0" cellpadding="0" cellspacing="0" width="98%">
  <tr>
    <td width="100%"><p align="center"><img src="images/nkuremook.jpg" width="200"
    height="270" align="right" border="1" hspace="6" vspace="6"><strong><font face="Arial"
    size="4" color="#005500">Niidu-kuremõõk</font></strong><font face="Arial"
    color="#005500"><br>
    <em><strong>(Gladiolus imbricatus)</strong></em><br>
    luhamõek, maapaater, nabarautsikas</font></p>
    <p ALIGN="left"><font FACE="Arial" SIZE="2">Niidu-kuremõõga ladinakeelne
    nimi reedab, et ta on sugulane kaunite aiataimede gladioolidega. Tõepoolest
    on ka kõik kümned tuhanded gladioolisordid aretatud selle sama
    taimeperekonna looduses kasvavatest liikidest. Siiski on aretamiseks võetud
    rohkem Lõuna-Ameerikast kogutud materjali, sest sealsed liigid on eriti
    ilusate ja suurte õitega. Kuid ka meie ainukese loodusliku gladiooli õied
    on väliskujult samasugused kui aia ilutaimede omad.
    Need asuvad
    ka
    samamoodi
    pikas ühekülgses õisikus, kuid
    mõõtmetelt
    on
    meie
    kuremõõga
    õied
    siiski
    palju väiksemad. Tavaliselt ei ole
    need pikemad kui kolm pool sentimeetrit. Ka nende värvus on tavaline:
    punakas-lillakas.</p>
    <p ALIGN="left"><img src="images/nkuremook1.jpg" width="200" height="270" border="1"
    hspace="6" align="left">Sellegipoolest on niidu-kuremõõk ilus taim. Teda
    sobiks kasvatada nii koduaias kui lõigata ka vaasililleks. Loodusest ei või
    aga niidu-kuremõõka puutuda, sest ta on looduskaitse all. Eestis pole ta
    kuigi tavaline. Õigemini, enamik inimesi pole teda elu sees näinudki ja
    loomulikult ei tunne siis ka teda. Nii on isegi tema ametlik nimi
    &quot;kuremõõk&quot; tegelikult laenatud kollaselt võhumõõgalt. Kuremõõgal
    on võhumõõgale sarnased mõõgakujulised lehed.
    Viljadekski on neil ühesugused
    kuprad lamedate pruunide seemnetega. Erinevad on
    aga
    nii õisikud kui ka õiekujud.
    Gladioolide õisik on pikk ja paljuõieline ning selles on kõik õied pöördunud
    ühele küljele. Võhumõõkadel see nii
    ei
    ole. Võhumõõkade sugulased on
    aias kasvatatavad iirised. Nii et oskate neil kahel taimel vahet teha. Kui
    te gladiooli tunnete, siis tunnete ära ka meie ainukese loodusliku
    gladiooli – niidu-kuremõõga.</p>
    <p>Üks tähtis erinevus on aga võhumõõkadel ja kuremõõkadel veel.
    Nimelt on neil erinev maa-alune juurikas. Mõlemal neil on küll
    maa-alune
    vars, aga see on ehituselt täiesti erinev. Kui võhumõõkadel on
    roomav ja
    harunev
    krobeline
    risoom, siis kuremõõgal
    on hoopis ümar mugulsibul. Nii
    moodustuvad kuremõõgal väikesed tütarsibulad ja teda on võimalik ka
    nende abil paljundada.</p>
    </font><div align="center"><center><table border="1" cellspacing="1">
      <tr>
        <td><a href="nkuremook2.htm" target="_self"><img src="images/Info1.jpg" border="0"
        width="125" height="31"></a></td>
      </tr>
    </table>
    </center></div></td>
  </tr>
</table>
</center></div>

<p>&nbsp;</p>

<p>&nbsp;</p>
</body>
</html>
