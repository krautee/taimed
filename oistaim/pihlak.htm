<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik pihlakas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font size="4" face="Arial"><img src="images/pihlakas.jpg"
align="right" hspace="6" vspace="6" border="1" width="270" height="200"> </font></b><font
color="#005300" size="4" face="Arial"><strong>Harilik pihlakas</strong><br>
</font><font color="#005300" size="3" face="Arial"><em><strong>(Sorbus aucuparia)</strong></em><br>
pihelgas, pihlak, pihl, pihlapuu</font></p>

<font FACE="Arial" SIZE="2">
<p>Pihlapuu ei jää sügisel oma kaunite oranzikate marjadega kellelegi märkamatuks.
Kuid ilus on ta ka kevadel, mil kogu puud katavad rohkeõielised suured õisikud.
Ilu ei kõlba aga alati patta panna. Pihlakamarju on igaüks proovinud ja teab,
millised mõrud nad on. Veidi magusamaks muutuvad need pärast esimesi sügisesi
öökülmi. Kes aga ei ole kevadisi puukaunistajaid nuusutanud, see tehku seda.
Need muidu nii ilusad õied on lausa vastiku haisuga. Kuid mesilastele see lõhn
meeldib ja nii võimegi mai- ja juunikuus näha neid hulganisti õitel
askeldamas.</p>
<p>Pihlaka leht koosneb paljudest väikestest lehekestest. Lehekesed on
erinevalt saarepuu omadest peene saagja servaga ning alt veidi karvased. Talvel
on hea pihlakat teistest puudest eristada pehmete karvaste pungade järgi, eriti
ilusad ja suured on ladvapungad. Pihlaka noored oksad on üpris
tumehallid, nii
on neid kasutatud isegi musta värvi saamisel.</p>
<p>Kasutatud on ka pihlaka puitu. Temast tehti kauni punaka läikega mööblit.
Pihlaka kõvast puidust sai vanasti häid tööriistavarsi, rehapulki, ratta- ja
reekodaraid. Eriti hinnatud oli pihlakast vankritelg, mida tema libeduse tõttu
ei
olnud
vaja määrida.</font><font FACE="Arial"> </font><font FACE="Arial" SIZE="2">Sageli
võib
pihlakaid
kevadiste õiekobarate ja sügiseste marjade
ilu
tõttu leida
haljasaladelt. Sügisel kaunistab puud veel
tavaliselt erkpunane leherüü. Kuid
õunaaedade läheduses ei ole ta soovitud puu, sest pihlakas ja õunapuu on lähedad
sugulased ning pihlaka
kahjurid
on
samad,
mis
õunapuul. Ka vilju nimetatakse
mõlemal õunviljadeks.</p>
<p>Kõige rohkem on aga inimestel kasu pihlakamarjadest. Tegelikult on nad ka paljudele
lindudele
sügiseti asendamatuks toiduks. Linnud annavad aga pihlakale
palju rohkem vastu kui inimene. Nimelt jäävad seemned linnu sees seedimata ja
kukuvad koos väetisehunnikuga maha, see ongi pihlaka peamine levimisviis.
Inimene on punastest pihlakatest lugu pidanud juba ammustest aegadest. Eelkõige
on need hea vitamiinitee toormaterjaliks, kuid aitavad ka köha ning teiste
hingamisteede hädade puhul. Isegi nõrkushood peletatakse pihlakamarjadega
minema. Samadel eesmärkidel on tehtud teed pihlaka kreemikatest õitest, kuid
see on veidi nõrgema toimega. Pihlakamarjade söömisel peab aga arvestama, et
kui väike laps neid liialt pugib, siis võib tekkida oksendamine, pea- ja kõhuvalu.
Pihlakamarjadest on ka tööstuses palju head tehtud. Temast saab keediseid,
mahlasid, veine, likööre.</font></p>
<div align="center"><center>

<table border="1" cellspacing="1">
  <tr>
    <td><a href="pihlak2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
