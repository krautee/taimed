<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik pihlakas - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4"><img src="images/pihlakas.jpg"
            hspace="6" height="200" width="270" vspace="6" border="1" align="right">
        </font></b><font face="Arial" size="4" color="#005300"><strong>Harilik
          pihlakas</strong><br>
      </font><font face="Arial" size="3" color="#005300"><em><strong>(Sorbus
            aucuparia)</strong></em><br>
        pihelgas, pihlak, pihl, pihlapuu</font></p>
    <font face="Arial" size="2">
      <p>Pihlapuu ei jää sügisel oranşikate viljadega kellelegi märkamatuks.
        Ilus on ta ka kevadel, mil kogu puud katavad rohkeõielised suured
        õisikud. Ilu ei kõlba aga patta panna! Pihlaka viljad on pisut mõrkjad
        ja ei maitse mitte kõigile. Veidi magusamaks muutuvad need pärast
        esimesi öökülmi. Kes ei ole kevadisi õiekobaraid nuusutanud, tehku seda.
        Ilusad õied on lausa vastiku haisuga! Mesilastele see lõhn meeldib ja
        nii võime mais ja juunis näha neid hulganisti õitel askeldamas.</p>
      <p>Pihlaka liitleht koosneb paljudest väikestest lehekestest - pihlakal on
        paaritusulgjas liitleht. Lehekesed on erinevalt saarepuu sarnase
        ehitusega lehtedest peene saagja servaga ning alt veidi karvased. Talvel
        on pihlakat teistest kerge eristada pehmete ja karvaste pungade järgi,
        eriti suured on ladvapungad. Pihlaka noored oksad on tumehallid ja neid
        on kasutatud musta värvi saamiseks.</p>
    </font>
    <p><font face="Arial" size="2">Kasutatud on ka pihlaka puitu. Temast tehti
        punaka läikega mööblit. Pihlaka kõvast puidust sai häid tööriistavarsi,
        rehapulki, ratta- ja reekodaraid. Eriti hinnatud oli pihlakast
        vankritelg, mida libeduse tõttu ei olnud vaja määrida. Sageli võib
        pihlakaid kevadiste õiekobarate ja sügiseste marjade tõttu leida
        haljasaladelt. Sügisel kaunistab puud ka erkpunane leherüü. Pihlakat ei
        soovitata kasvatada õunaaedade läheduses, sest pihlakas ja õunapuu on
        lähedased sugulased. Nii on ka pihlaka kahjurid samad, mis õunapuul. Ka
        vilju nimetatakse mõlemal õunviljadeks, nii et pihlakal ei olegi marjad,
        nagu tavatsetakse öelda, vaid väikesed õunviljad.</font></p>
    <font face="Arial" size="2">
    </font>
    <p><font face="Arial" size="2">Neid õunvilju ongi inimene kõige rohkem
        tarvitatud. Need on ka paljudele lindudele sügiseti asendamatuks
        toiduks. Ja linnud on asendamatud pihlaka seemnete levitajad. Seemned
        jäävad linnu sees seedimata ja satuvad koos väetisehunnikuga uude
        kasvukohta. Inimene on pihlakatest lugu pidanud ammustest aegadest.
        Eelkõige on need hea vitamiinitee toormaterjaliks, kuid aitavad ka köha
        ning teiste hingamisteede hädade puhul. Ka nõrkushood peletatakse
        pihlakaga. Samadel eesmärkidel on tehtud teed pihlaka kreemikatest
        õitest, aga see on nõrgema toimega. Pihlakatest on valmistatud
        keediseid, mahlasid, veine, likööre ja nii edasi.</font></p>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="pihlak2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
