<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>ussikeel - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><font color="#005500" size="4" face="Arial"><b><img
src="images/ussikeel.jpg" align="right" border="1" hspace="6" vspace="6" width="200"
height="270"></b> <strong>Ussikeel</strong><br>
</font><font color="#005500" size="3" face="Arial"><em><strong>(Echium vulgare)</strong></em><br>
karuhänd, loomamaksarohi, pahasilmarohi, sinine ohakas</font></p>

<font FACE="Arial" SIZE="2">
<p>Kindlasti olete näinud kuivadel teeservadel või liivastel nõlvadel
kasvamas üleni karvast taevassiniste õitega taime. Taime, mille varrest suurem
osa on õitega kaunistatud. Ehk on mõni inimene ka ütelnud, et see taim on mürgine.
Tegu on ussikeelega. Teda ei ole võimalik segamini ajada ühegi teise meie
taimega. Nimi &quot;ussikeel&quot; on tekkinud iseloomuliku välimusega õitest. Tal on pikk
krooni vahelt väljaulatuv emakakael, mis tipus on kaheharuline nagu ussi keel.
Peale emakakaela ulatuvad tal kroonist kaugele välja ka ilusad roosad tolmukad.
Kroon ise on aga ebasümmeetriline: ta on kui kellukas, mille ülemine osa on
suurem kui alumine. Harvem võib ta taevakarva asemel olla lumiselt valge või
ka roosakas kuni lillakas.</p>
<p>Loomulikult sobib selline taim haljastuses kasutamiseks. Temaga oleks
soovitatav kaunistada suuremaid kehva liivase mullaga lagedaid alasid, just
sellistes kohtades ussikeel kasvab edukalt ka looduslikult. Sageli moodustab ta kuni
meetrise läbimõõduga suuri kogumikke. Veidi omapärane on ka ussikeele
eluring. Ta on kaheaastane taim. Esimesel eluaastal kasvab seemnest maapinnale
vaid lehtede rosett ja maa alla tugev sammasjuurestik. Teisel aastal alustab
taim varakult varre kasvatamist, mõnikord on see täiesti lihtne, kuid enamasti
haruneb juba alusel rohketeks püstisteks varteks. Juba juunikuus hakkavad
varred sinetama õiekobaratest, seemned valmivad augustis.</p>
<p>Kuid ussikeele õied ei ole vaid ilu jaoks mõeldud. Neis on peidus
rikkalikult nektarit, millest mesilased saavad valmistada maitsvat mett.
Ussikeel on osutunud nii heaks meetaimeks, et teda on hakatud isegi kultuurpõldudel
kasvatama. Ühelt hektarilt healt ussikeelepõllult võib saada isegi üle tonni
kõrge kvaliteediga mett. Seejuures saavad aga seemnealged ilusasti viljastatud
ja kindlustatud on ka suur seemnesaak, et külvata uus meepõld.</p>
<p>Kindlasti torkab ussikeelt nähes kohe silma ka tema ülim karvasus. Nii
varred kui lehed on kaetud tihedalt küll lühikeste, küll pikkade karvadega,
karvade tippudes võib näha vaigutaolisi näärmetilgakesi, vahel on kogu vars
või leht teda katvatest muhkudest krobeline. Ussikeelt katsudes ei leia talt pehmet
kohta – kõik on kare. Kõik on nii kare, et taim nagu tahaks peletada teisi
eemale. See on ka põhjendatud, sest on ju ussikeel mürgine. Tema söömine võib
halvata närvisüsteemi. Nagu mürgiste taimedega ikka, nii on ka ussikeelt kasutatud nõidumisel ja
arstimisel. Arstirohuna on temast abi olnud langetõve ja köha ravimisel, mõnedel
andmetel ka nahahaiguste korral. Lehmadel on ravitud ussikeelega maksahaigusi ja
parandatud piima kvaliteeti. Nõidujad teadsid tema kasutamise vajalikkust siis,
kui paha silm oli lehmast üle käinud ja lehm piimaandmise järele jätnud.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="ussikeel2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
