<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>ussikeel - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><font face="Arial" size="4" color="#005500"><b><img src="images/ussikeel.jpg"
            align="right" hspace="6" height="270" width="200" vspace="6" border="1"></b>
        <strong>Harilik ussikeel</strong><br>
      </font><font face="Arial" size="3" color="#005500"><em><strong>(Echium
            vulgare)</strong></em><br>
        karuhänd, loomamaksarohi, pahasilmarohi, sinine ohakas</font></p>
    <font face="Arial" size="2">
      <p>Kindlasti olete näinud kuivadel teeservadel või liivastel nõlvadel
        kasvamas üleni karvast taevassiniste õitega taime. Taime, mille varrest
        suurem
        osa on õitega kaunistatud. Ehk on mõni inimene ka ütelnud, et see taim
        on mürgine.
        Tegu on ussikeelega. Teda ei ole võimalik segamini ajada ühegi teise
        meie
        taimega. Nimi "ussikeel" on tekkinud iseloomuliku välimusega õitest. Tal
        on pikk
        krooni vahelt väljaulatuv emakakael, mis tipus on kaheharuline nagu ussi
        keel.
        Peale emakakaela ulatuvad tal kroonist kaugele välja ka ilusad roosad
        tolmukad.
        Kroon ise on aga ebasümmeetriline: ta on kui kellukas, mille ülemine osa
        on
        suurem kui alumine. Harvem võib ta taevakarva asemel olla lumiselt valge
        või
        ka roosakas kuni lilla.</p>
      <p>Loomulikult sobib selline silmapaistev taim haljastuses kasutamiseks.
        Temaga võib kaunistada suuremaid kehva liivase mullaga lagedaid alasid -
        just sellistes kohtades ussikeel looduslikult kasvab. Sageli moodustab
        ta kuni meetrise läbimõõduga suuri kogumikke. Veidi omapärane on
        ussikeele eluring. Ta on kaheaastane taim. Esimesel aastal kasvab
        seemnest maapinnale vaid lehtede rosett ja maa alla tugev
        sammasjuurestik. Teisel aastal alustab taim varakult varre kasvatamist.
        Vars võib olla lihtne, see tähendab harunemata, kuid enamasti haruneb
        juba alusel rohketeks püstisteks varteks. Juba juunis hakkavad varred
        sinetama õiekobaratest, seemned valmivad augustis.</p>
      <p>Ussikeele õites on rikkalikult nektarit, millest mesilased valmistavad
        mett. Ussikeel on osutunud nii heaks meetaimeks, et teda on hakatud
        meetaimena isegi põldudel kasvatama. Ühelt hektarilt ussikeelepõllult
        võib saada üle tonni kõrge kvaliteediga mett. Seejuures saavad õied
        tolmeldatud, seemnealged viljastatud ja suur seemnesaak on kindlustatud
        - nii külvab ussikeel end ise uueks ussikeele- või “meepõlluks”.</p>
      <p>Kindlasti hakkab ussikeelt nähes, veel enam katsudes kohe silma taime
        karvasus. Nii varred kui lehed on tihedalt kaetud küll lühikeste, küll
        pikkade karvadega. Karvade tippudes võib näha vaigutaolisi
        näärmetilgakesi. Ussikeelt katsudes ei leia pehmet kohta – kõik on
        karvane ja kare.</p>
      <p>Ussikeel on nii kare, et taim tahaks nagu teisi eemale peletada. See on
        ka põhjendatud, sest ussikeel on mürgine. Tema söömine võib halvata
        närvisüsteemi. Nagu mürgiseid taimi sageli, nii on ka ussikeelt
        kasutatud vanasti arstimisel. Arstirohuna on temast abi olnud langetõve
        ja köha ravimisel, mõnedel andmetel ka nahahaiguste vastu. Lehmadel on
        ussikeelega ravitud maksahaigusi ja parandatud piima kvaliteeti.
        Nõidujad leidsid ussikeelest abi, kui lehma oli vaadanud paha silma ja
        loom piimaandmise järele jätnud.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="ussikeel2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
