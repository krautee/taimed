<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>valge tolmpea - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/valtolmp.jpg" width="200" height="270" align="right"
border="1" hspace="6" vspace="6"><font face="Arial" size="4" color="#005500"><strong>Valge
tolmpea</strong><br>
</font><font face="Arial" color="#005500" size="3"><em><strong>(Cephalanthera longifolia</strong></em>)<br>
kollane linnuvaip, pikalehine tolmpea</font></p>

<font FACE="Arial" SIZE="2">
<p>Valge tolmpea on meie käpalistest üks suuremate õitega – need võivad
olla kuni kahe sentimeetri pikkused. Õied muudab eriliseks lumivalge värvus: on ju enamik meie kodumaiseid orhideesid ikkagi punakad, roosakad või
lillakad. Kaunite õite valgel taustal torkab aga eriti hästi silma tolmpea õite
huule kollane värvus. See meelitab ligi tolmeldajaid putukaid. Ka tolmpea õie
kuju on veidi erinev enamikest meie käpalistest. Need on kellukataolised.</p>
<p>Juba kaugelt torkab silma tolmpea õisiku õrnus. Tema tavaliselt kuni paarikümneõieline
õisik on üpris hõre. Seevastu valge tolmpea lehtede kohta ei saa küll õrn
öelda. Neid võik iseloomustada pigem kui mõõkjaid. Selle taime soomekeelses
nimes muide just see tunnus välja toodud ongi. Valge tolmpea lehed on pikad ja
tugevad, vihmaveerennitaoliselt nõgusad. Neil on ka tugev terav tipp. Eriti
iseloomulik on sellele lillele aga lehtede kinnitumine kahe reana teine teiselpool vart.</p>
<p>Valge tolmpea õisi tolmeldavad mitmesugused niidul lendavad putukad.
Viimaseid kostitatakse ka magusa nektariga. Kuid tolmpea puhul on märgatud ka
sellist huvitavat asja, et vahel võivad idaneda isegi viljastumata seemned.
Seega polegi väga hull lugu, kui putukad õietolmu iga õie emakasuudmele kanda ei jõua.
Samas on tolmpeal seemnelise paljunemise kõrval veel varuväljapääs olemas.
Ta võib paljuneda ka vegetatiivselt.</p>
<p>Vegetatiivse paljunemise jaoks on valgel tolmpeal mulla sees lühike, rõhtsalt
asetunud risoom. Risoomil võib olla harusid ja veel rohkem nööritaolisi
pruunikaid juuri. Juurtel on mükoriisa, mis aitab taimel mullast vett ja
toitaineid kätte saada. Risoomiharudel aga tekivad väikesed pungakesed,
milledest võivadki uued taimed areneda. Nii näeme mõnikord looduses mitut
valget tolmpead kõrvuti. Kui mitu vart aga üksteisel väga lähedal on, siis võib
tegu olla ka ühe taime mitme varrega.</p>
<p>Valge tolmpea leidmine on siiski väga harv juhus. See on mõeldav vaid meie
läänesaartel ja Virtsu ümbruse rannikul. Mingil juhul ei tohi aga
kasvavat orhideed kuidagi kahjustada.</p>
</font><div align="center"><center>

<table border="1" cellspacing="1">
  <tr>
    <td><a href="valgetolmpea2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
