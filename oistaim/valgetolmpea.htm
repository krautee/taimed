<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>valge tolmpea - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/valtolmp.jpg" align="right" hspace="6" height="270"
        width="200" vspace="6" border="1"><font face="Arial" size="4" color="#005500"><strong>Valge
          tolmpea</strong><br>
      </font><font face="Arial" size="3" color="#005500"><em><strong>(Cephalanthera
            longifolia</strong></em>)<br>
        kollane linnuvaip, pikalehine tolmpea</font></p>
    <font face="Arial" size="2">
      <p>Valge tolmpeaga looduses kohtumine on harv juhus. See on mõeldav vaid
        läänesaartel ja Virtsu ümbruse rannikul. Valge tolmpea on meie
        käpalistest üks suuremate õitega – need võivad
        olla kuni kahe sentimeetri pikkused. Õied muudab eriliseks lumivalge
        värvus: on ju enamik meie kodumaiseid orhideesid ikkagi punakad,
        roosakad või
        lillakad. Kaunite õite valgel taustal torkab aga eriti hästi silma
        tolmpea õite
        huule kollane värvus. See meelitab ligi tolmeldajaid putukaid. Ka
        tolmpea õie
        kuju on veidi erinev enamikest meie käpalistest, need on natuke
        kellukjad. Koos teiste käpalistega on valge tolmpea looduskaitse all (II
        kategooria), seega peab tema ilu jälgima tema looduslikus olekus, taime
        korjamata või kahjustamata.</p>
      <p>Juba kaugelt torkab silma tolmpea õisiku õrnus. Tema tavaliselt kuni
        paarikümneõieline
        õisik on üpris hõre. Seevastu valge tolmpea lehtede kohta ei saa küll
        õrn
        öelda. Neid võik iseloomustada pigem kui mõõkjaid. Selle taime inglise-
        ning soomekeelses
        nimes muide just see tunnus välja toodud ongi. Valge tolmpea lehed on
        pikad ja
        tugevad, vihmaveerennitaoliselt nõgusad. Neil on ka tugev terav tipp.
        Eriti iseloomulik on valgele tolmpeale lehtede kinnitumine kahe reana,
        teine teisel pool vart.</p>
      <p>Valge tolmpea õisi tolmeldavad mitmesugused niidul lendavad putukad.
        Viimaste tarvis nektarit on õites õige napilt ja ennekõike meelitatakse
        putukad õit külastama suure ja silmapaistva õie välimusega. Tolmpea
        puhul on kindlaks tehtud, et vahel võivad idaneda ka viljastumata
        seemned, see tähendab, seemned arenevad emakas, kuhu õietolm pole
        jõudnud. Lisaks seemnelisele paljunemisele võib valge tolmpea levida ka
        vegetatiivselt.</p>
      <p>Vegetatiivse paljunemise jaoks on valgel tolmpeal mullas lühike,
        rõhtsalt asetunud risoom. Risoom haruneb ja sellel on ohtralt
        nööritaolisi pruunikaid juuri. Juurtel on mükoriisa, mis aitab taimel
        mullast vett ja toitaineid kätte saada. Risoomiharudel tekivad väikesed
        pungad, millest kasvavadki uued taimed. Nii näeme mõnikord looduses
        mitut valget tolmpead kõrvuti. Kui mitu vart üksteisele väga lähedal on,
        siis on nad suure tõenäosusega mullas omavahel ühendatud ja tegemist on
        ühe taime mitme varrega, ühe klooniga.</p>
    </font>
    <div align="center">
      <center>
        <table cellspacing="1" border="1">
          <tbody>
            <tr>
              <td><a href="valgetolmpea2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
