<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Language" content="et">
<meta name="FORMATTER" content="Microsoft FrontPage 2.0">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>sammaltaimede ehitus</title>
</head>

<body background="images/1HTtaust.gif" text="#000000" link="#005500" vlink="#005500"
alink="#005500" leftmargin="10">
<div align="center"><center>

<table border="0" width="95%">
  <tr>
    <td valign="top" align="left"><p align="left"><font color="#005300" size="2" face="Arial"><strong><a
    name="Maksasammalde ehitus.">Maksasammalde ehitus.</a><br>
    </strong></font><small><font FACE="Arial"><a href="ehsamp.htm" target="samp">Maksasamblad</a>
    on võrreldes lehtsammaldega lihtsama ehitusega. See annab tunnistust nende ürgsusest.
      <font FACE="Arial" SIZE="2">Maksasammaldel esineb kaks põhilist ehitustüüpi
      - tallusjas ning varreks ja lehtedeks eristunud tüüp. Viimane sarnaneb
      lehtsammaldele. Siinkohal vaatleme lähemalt tallusjat ehitustüüpi.</font></font></small></p>
      <p align="left"><small><font FACE="Arial">Gametofüüt (suguliselt paljunev taim) on enamasti kuni 10 cm suurune lintjas tallus. <a href="ehsamp1.htm" target="samp">Talluses</a> võib
    eristada 4 kihti rakke. Need on maksasambla algelised koed. Talluse ülemist ja alumist
    poolt katab kattekude (epiderm). Ülapoole kattekoes asuvad õhulõhed. Selle all paikneb
    põhikude, mis jaguneb assimilatsiooni- ja säilituskoeks. Assimilatsioonikoe rakud
    sisaldavad rohkesti kloroplaste – seal toimub fotosüntees. Säilituskoe rakkudes
    kloroplaste ei ole. Selle õhukesekestalistes rakkudes leidub erinevate varuainete kõrval
    ka õlitilgakesi. Talluse pealispinnal arenevad <a href="ehsamp6.htm" target="samp">sigikehakeste
    mahutid</a>. Need on ühe- kuni mitmerakulised moodustised. Sigikehakeste kuju, suurus ja
    värvus on olulisteks maksasammalde määramistunnusteks. Talluse ülemisel poolel
    arenevad ka suguorganite kandjad: arhegooni- ja anteriidikandjad. Arhegoonikandjad on
    kiirelise kujuga. Nende kiirte vahel paiknevad arhegoonid (emassuguorganid). Igas
    arhegoonis areneb üks munarakk. Anteriidikandjad on nurgeliste kilbikeste kujuga. Nende
    ülapoolel asuvad munajad anteriidid (isassuguorganid). Viimastes küpsevad isassugurakud.
    Viljastunud munarakust areneb sporofüüt (eostega paljunev taim). See on lühikese jalaga
    eoskupar, mis asetseb gametofüüdi peal. Eoskupras valmivad eosed. Kui need satuvad
    soodsatesse kasvutingimustesse, siis arenevad eostest uued gametofüüdid (tallused).</font></small></p>
    <p><font FACE="Arial"><a name="Lehtsammalde ehitus."><font color="#005300" size="2"><strong>Lehtsammalde
    ehitus</strong></font><b><small>.</small></a><br>
    </b><small><a href="ehsamp5.htm" target="samp">Samblataim</a>&nbsp; on 0,5...50 cm
    kõrgune varre ja lehtedega gametofüüt. Taime varrel spiraalselt<font FACE="Arial" SIZE="2">,
    kahes või viies reas</font> paiknevad <a
    href="ehsamp2.htm" target="samp">lehed</a> on enamasti üherakukihilised. Varre maa-alusel
    lehtedeta osal asetsevad paljurakulised risoidid. Varre keskel paikneb algeline, piklikest
    rakkudest koosnev <a href="ehsamp3.htm" target="samp">juhtkude</a>. Mööda juhtkudet
    toimub ainete liikumine taime ühest osast teise. Gametofüüdi tipus või selle
    külgharudel arenevad sugulise paljunemise organid – anteriidid ja arhegoonid.
    Viljastunud munarakust moodustub gametofüüdi tippu sporofüüt. See koosneb harjasest ja
    eoskuprast. Harjase pikkus oleneb samblaliigist (15...20 cm), kuid on ka
    liike,
    mil harjas
    üldse
    puudub.</small></font></p>
    <p><small><font FACE="Arial"><a href="ehsamp4.htm" target="samp">Eoskupar</a> koosneb
    urnist ja kaanest. Eoskupra kuju ja suurus on liigiti erinev. Kupra keskel paikneb sammas,
    mille ümber on eoskott. Eoskotis arenevad eosed. Tihti on eoskupar kaetud arhegooni
    kestast moodustunud tanuga. Eoste valmides eoskupra kaas avaneb. Eosest areneb soodsates
    kasvutingimustes niitjas harunenud eelniit ja sellest uus samblataim.</font></small></p>
    <p>&nbsp;</p>
    <p>&nbsp;</p>
    <p>&nbsp;</td>
  </tr>
</table>
</center></div>
</body>
</html>
