<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 4.0">
    <title>kooslused</title>
  </head>
  <body alink="#005300" vlink="#005300" link="#005300" leftmargin="0" bgcolor="#FFFFFF"
    background="images/1HTtaust.gif">
    <div align="center">
      <center>
        <table style="margin-left: 0px" width="98%" cellspacing="1" border="0">
          <tbody>
            <tr>
              <td>
                <p align="center"><span style="font-family: Arial; font-size: 10pt"><font
                      face="Arial" size="2"><img src="images/lamminiit1.jpg" alt=" Lamminiit "
                        align="right" hspace="6" height="200" width="270" vspace="6"
                        border="1"></font></span></p>
                <div align="center">
                  <center>
                    <table style="margin-left: 0px" cellspacing="0" cellpadding="5"
                      border="0">
                      <tbody>
                        <tr>
                          <td><br>
                            <img src="titles/P-kooslus.gif" align="left" height="38"
                              width="290" border="0"></td>
                        </tr>
                      </tbody>
                    </table>
                  </center>
                </div>
                <p><font face="Arial" size="2">Kõik oskavad ette kujutada,
                    milline on mets. Seal kasvavad tavaliselt suured puud ja
                    neist tunduvalt madalamad põõsad. Kõige all sirutuvad
                    valguse poole varjutaluvad rohttaimed. Keegi ei aja metsa
                    segi niiduga, kus puid enamasti ei ole. Niidul kasvab aga
                    see-eest palju rohttaimi. Selliseid taimeliike, mis kasvavad
                    sama hästi nii tihedas metsas kui päikeseküllasel niidul, on
                    üsna vähe. Sarnastes tingimustes üheskoos kasvavad taimed
                    moodustavad taimekoosluse. Nii oli eespool juttu metsa- ja
                    niidukooslusest. Taimekooslusi saab iseloomustada mitmete
                    tunnuste alusel:</font></p>
                <p><font face="Arial" size="2" color="#005B00"><b>Kasvukoht.</b></font><font
                    face="Arial" size="2"> <br>
                    Taimekooslus kujuneb vastavalt mullale ning kliimale.
                    Viljakal savimullal areneb üht ja liivasel pinnasel teist
                    tüüpi kooslus, kuivas üks ning niiskes teine. Moodustunud
                    kooslus hakkab omakorda muutma mulda ja ümber kujundama
                    kasvukoha tingimusi. Näiteks rabas ladestub turbasammaldest
                    turvas, laanes tekib aga rohkesti metsakõdu, milles suudavad
                    kasvada vaid vähesed taimeliigid.</font></p>
                <p><font face="Arial" size="2" color="#005B00"><b>Liigiline
                      koosseis.</b></font><font face="Arial" size="2"> <br>
                    Igas taimekoosluses kasvavad sellele omased taimeliigid </font>–<font
                    face="Arial" size="2"> metsas metsataimed, niidul
                    niidutaimed. Metsakooslusesse võib küll sattuda lähedal
                    asuvalt niidult või umbrohtunud põllult niidutaimi, kuid
                    need ei suuda seal kaua elada. Põhjus on selles, et metsas
                    kasvavad rohttaimed eelistavad kasvada puude varjus, kuid
                    niidutaimed vajavad rohket päikesevalgust.</font></p>
                <p><font face="Arial" size="2" color="#005B00"><b>Vastastikused
                      suhted.</b></font><font face="Arial" size="2"> <br>
                    Püsivalt saavad koos kasvada ainult need taimeliigid, kes
                    suudavad omavahel elutingimusi kõige otstarbekamalt jagada.
                    Taimede vahel toimub pidev olelusvõitlus, mille käigus
                    hukkub palju taimi. Reeglina säiluvadki need liigid, kes
                    kohastuvad kõige paremini üksteise ja keskkonnaga.</font></p>
                <p><font face="Arial" size="2" color="#005B00"><b>Rindeline
                      ehitus. </b></font><br>
                  <font face="Arial" size="2">Igas taimekoosluses kujuneb
                    sellele iseloomulik rindeline ehitus. Metsades on tähtsaim
                    puurinne. </font><font face="Arial" size="2" color="#000000">Puurindesse
                    kuuluvad</font><font face="Arial" size="2"><b> </b></font><font
                    face="Arial" size="2" color="#000000">puud ja nende
                    järelkasv. Viimase moodustavad noored puud, mis ei ulatu
                    vanemate puude kõrguseni. Põõsad moodustavad põõsarinde.</font><font
                    face="Arial" size="2"> </font><font face="Arial" size="2" color="#000000">Põõsad
                    koos nende puudega, mis kunagi ei moodusta uut metsa,
                    moodustavad alusmetsa (must ja punane sõstar, <a href="../oistaim/nsiniin.htm">näsiniin</a>,
                    <a href="../oistaim/kuslapuu.htm">harilik kuslapuu</a>, <a
                      href="../oistaim/pihlak.htm">harilik pihlakas</a>, <a href="../oistaim/toomingas.htm">harilik
                      toomingas</a> jt.). Enamasti on põõsarinde kõrgus alla 4
                    m. Erandina loetakse põõsarindesse ka <a href="../oistaim/vaarikas.htm">harilik
                      vaarikas</a>. Põõsarindest madalamad rohttaimed (<a href="../oistaim/leseleht.htm">leseleht</a>,
                    <a href="../oistaim/maikellu.htm">maikelluke</a>, sõnajalad
                    jt.) moodustavad rohurinde. Puitunud varrega igihaljad
                    madalad taimed (<a href="../oistaim/mustikas.htm">harilik
                      mustikas</a>, <a href="../oistaim/pohl.htm">pohl</a>, <a
                      href="../oistaim/kanarbik.htm">kanarbik</a>, <a href="../oistaim/vaevakask.htm">vaevakask</a>
                    ja madalad <a href="../oistaim/paju.htm">pajud</a>)
                    kuuluvad puhmarindesse. Maapind võib olla kaetud veel kõige
                    madalamate taimede kihiga </font>–<font face="Arial" size="2"
                    color="#000000"> samblarindega. Samblaid koos samblikega
                    nimetatakse sambla-samblikurindeks.</font><font face="Arial"
                    size="2"> Puhma-, rohu- ja sambla-samblikurinne moodustavad
                    alustaimestiku. Erinevaid kooslusi ilmestavad erinevad
                    rinded.</font></p>
                <p><font face="Arial" size="2">Kõrgemate rinnete taimed on
                    valguslembesed </font>–<font face="Arial" size="2"> nad
                    vajavad rohkem valgust. Alumiste rinnete taimeliigid on
                    varjutaluvad või isegi varjutaimed, kes puude-põõsaste
                    kaitsva varjuta lagedal maa-alal ei suudaks kasvada.</font></p>
                <p><font face="Arial" size="2">Rindelisus jätkub ka koosluse
                    maa-aluses osas, kus erinevate liikide taimede juured
                    ulatuvad mullas erineva sügavuseni. Kõige sügavamale
                    kasvavad puude ja põõsaste juured (eriti <a href="../oistaim/tamm.htm">harilik
                      tamm</a> ja <a href="../okaspuu/mand.htm">mänd</a>). Nii
                    on maa-alune ruum metsataimede vahel ära jaotatud ning
                    igaüks võtab vett ja mineraalaineid temale sobivast
                    sügavusest.</font></p>
                <p><font face="Arial" size="2" color="#005B00"><b>Aastaajaline
                      areng (sesoonsus).</b></font><font face="Arial" size="2">
                    <br>
                    Taimekoosluste välisilme sõltub aastaaegadest. Okasmetsades,
                    kus puud on aastaläbi rohelised, on erinevused vähem
                    silmatorkavad. Lehtmetsades on aga erinevused väga suured.
                    Salumetsade alustaimestik õitseb rikkalikult kevadel,
                    nõmmemetsades aga suve lõpul. Niidud on aga kevadest
                    sügiseni üsna ühte nägu, kuid talvel lume all on neid raske
                    põldudest eristada.</font></p>
                <p><font face="Arial" size="2" color="#005B00"><b>Uuenemine.</b></font><font
                    face="Arial" size="2"> <br>
                    Taimekooslus püsib pikka aega tänu sellele, et kõik taimed
                    uuenevad aja jooksul. Vanad isendid surevad ja asemele
                    kasvavad uued. Uuenemist kindlustab taimede pidev
                    paljunemine nii vegetatiivselt kui suguliselt.</font></p>
              </td>
            </tr>
          </tbody>
        </table>
      </center>
    </div>
    <p>&nbsp;</p>
    <p>&nbsp;</p>
  </body>
</html>
