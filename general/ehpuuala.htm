<html>
  <head>
    <meta http-equiv="content-type" content="text/html; charset=windows-1252">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>paljasseemnetaimede ehitus</title>
  </head>
  <body style="margin-top: 0px" vlink="#006000" link="#006000" bgcolor="#FFFFFF"
    background="images/1HTtaust.gif" alink="#006000">
    <div align="center">
      <center>
        <table style="margin-top: 0px" width="98%" vspace="0" cellpadding="4" border="0">
          <tbody>
            <tr>
              <td><a href="ehpuuala.htm#Lehed" onmouseout="window.status=''; return true"
                  onmouseover="window.status=' Okaste ehitus '; return true"> <img
                    src="images/mand-1.gif" alt=" Okaste ehitus " height="73" width="207"
                    border="0"></a><br>
                <a href="ehpuuala.htm#Kabid" onmouseout="window.status=''; return true"
                  onmouseover="window.status=' Käbi ehitus '; return true"><img
                    src="images/mand-2.gif" alt=" Käbi ehitus " height="93" width="207"
                    border="0"></a><br>
                <a href="ehpuuala.htm#Vars" onmouseout="window.status=''; return true"
                  onmouseover="window.status=' Varre ehitus '; return true"><img
                    src="images/mand-3.gif" alt=" Varre ehitus " height="69" width="207"
                    border="0"></a><br>
                <a href="ehpuuala.htm#Juur" onmouseout="window.status=''; return true"
                  onmouseover="window.status=' Juure ehitus '; return true"><img
                    src="images/mand-4.gif" alt=" Juure ehitus " height="110" width="207"
                    border="0"></a></td>
              <td>
                <p align="left"><a name="Juur"><font face="Arial" size="2" color="#006000"><strong><span
                          style="color: rgb(0,96,0)">Juur</span></strong></font></a><font
                    face="Arial" size="2">.<br>
                    Paljasseemnetaimedel on enamasti segajuurestik, mis koosneb
                    peajuurest, külgjuurtest ja lisajuurtest. Juurestiku kuju ja
                    suurus sõltub taime kasvukeskkonnast.</font></p>
                <font face="Arial" size="2">
                  <p>Noori juuri ümbritseb juurekarvadega kattekude (epibleem).
                    Juurekarvade abil saab taim pinnasest vett ja selles
                    lahustunud toitaineid. Epibleemi all on suurtest
                    parenhüümsetest rakkudest esikoor. Vanematel taimedel
                    esikoore välimised rakukihid korgistuvad ja moodustavad
                    epibleemi asemele eksodermi. Esikoore kõige sisemine kiht on
                    endoderm. Puitunud endodermi rakkude vahele jäävad üksikud
                    elusad läbilaskerakud, mille kaudu toimub vee ja selles
                    lahustunud ainete liikumine juure keskossa –
                    kesksilindrisse. Kesksilinder algab mitmekihilise õhukese
                    seinaga elusatest rakkudest peritsükliga. Sellest saavad
                    alguse külgjuured. Kesksilindris on puidu- ja niineosa
                    eraldi kimpudena, mille vahele jääb ringikujulise kihina
                    kambium. Kambium moodustab sissepoole puidurakke ja
                    väljapoole niinerakke – nii toimub juure jämenemine. Vana
                    juure esikoor sureb ja irdub. Alles jääb korgikihiga kaetud
                    kesksilinder.</p>
                </font>
                <p><font face="Arial" size="2">Paljudel okaspuudel on </font><a
                    href="ehpuup10.htm" target="ehpuup"><font face="Arial" size="2">mükoriisa</font></a><font
                    face="Arial" size="2"> – seeneniidistiku ja juurekoe
                    põimikud. Okaspuude mükoriisa moodustavad tavaliselt
                    kübarseened (puravikud, riisikad jne.). Seetõttu võibki
                    kuuse- ja männiriisikaid kohata enamasti kuuskede ning
                    mändide naabruses. Mükoriisaga juurtel puuduvad juurekarvad,
                    kuna nende ülesandeid täidavad seeneniidid. Seene vahendusel
                    võtab taim mullast vett ja mineraalaineid. Seenele annab
                    taim vastu orgaanilisi aineid. </font> </p>
              </td>
            </tr>
            <tr>
              <td colspan="2">
                <p align="left"><font face="Arial" size="2" color="#006000"><span
                      style="color: rgb(0,96,0)"></span></font><a name="Vars"><font
                      face="Arial" size="2" color="#006000"><strong>Vars</strong></font></a><font
                    face="Arial" size="2" color="#006000">.</font><font face="Arial"
                    size="2"><br>
                    Võsu noort ja puitumata osa nimetatakse võrseks. Okaspuudel
                    eristatakse </font><a href="ehpuup2.htm" target="ehpuup"><font
                      face="Arial" size="2">pikk- ja lühivõrseid</font></a><font
                    face="Arial" size="2">. Pikkvõrsed on kaetud okastega ja
                    nende kasv on piiramatu. Tänu sellele taim kasvabki.
                    Lühivõrsed kinnituvad pikkvõrsetele, nad on lühikesed ja
                    piiratud kasvuga. Okkad kinnituvad kimbuna või üksikult
                    lühivõrsete tippu. </font></p>
                <p align="left"><font face="Arial" size="2">Okaspuude tugevasti
                    puitunud vart nimetatakse </font><a href="ehpuup3.htm" target="ehpuup"><font
                      face="Arial" size="2">tüveks</font></a><font face="Arial"
                    size="2">. Selle keskosas on väike säsiosa, mille
                    moodustavad õhukeseseinalised&nbsp;põhikoerakud. Säsist
                    väljapoole jääb ulatuslik puiduosa ehk ksüleem. Puit koosneb
                    põhiliselt trahheiididest, mille kaudu toimub ainete
                    pikisuunaline liikumine taimes. Trahheiidid paiknevad
                    aastaringidena, kuna kevadel moodustunud trahheiidid on
                    suure ja suvel-sügisel väikese läbimõõduga. Säsist lähtuvad
                    läbi puiduosa kulgevad säsikiired. Nende kaudu toimub
                    ainete&nbsp; horisontaalsuunaline liikumine. Puiduosa
                    ümbritseb kambiumikiht. Kambiumirakkude paljunemisega
                    kaasneb tüve jämeduskasv.&nbsp;Tüve katab väljastpoolt koor.
                    Koore moodustavad õhuke niineosa ehk floeem, peritsükkel ja
                    kork. Niineosas on üksnes sõeltorud ilma saaterakkudeta.
                    Koores, puidus ja ka okastes on enamasti palju vaigukäike.
                    Need sisaldavad erinevaid vaike, eeterlikke õlisid ja teisi
                    aineid. Tüve alumise osa peritsüklist arenevad lisajuured.
                    Paksenenud rakukestadega korkkoe rakud paiknevad tihedalt
                    üksteise kõrval. Tüve rakkude gaasivahetuseks moodustuvad
                    korkkoesse lõved. Aastate jooksul (männil alates 8. aastast)
                    korkkoerakud järjest surevad ja neist kujuneb tüve ümbritsev
                    korp.</font></p>
                <p align="left"><font face="Arial" size="2" color="#006000"><span
                      style="color: rgb(0,96,0)"></span></font><a name="Lehed"><font
                      face="Arial" size="2" color="#006000"><strong>Leht</strong></font></a><font
                    face="Arial" size="2" color="#006000">.</font><font face="Arial"
                    size="2"><br>
                    Okaspuude lehed on väikesed, ilma rootsuta nõeljad või
                    soomusjad </font><a href="ehpuup.htm" target="ehpuup"><font
                      face="Arial" size="2">okkad</font></a><font face="Arial" size="2">.
                    Okkaid katab tugevalt paksenenud rakukestadega </font><a href="ehpuup1.htm"
                    target="ehpuup"><font face="Arial" size="2">kattekude</font></a><font
                    face="Arial" size="2"> (epiderm), milles paiknevad ridadena
                    õhulõhed. Selle all on tugi- ja põhikoerakud, mis takistavad
                    liigset vee aurumist. Suurema osa okkast täidab põhikude.
                    Taimedel, kelle okkad paiknevad enam-vähem spiraalselt ümber
                    oksa (näiteks </font><a href="../okaspuu/mand.htm" target="_self"><font
                      face="Arial" size="2">harilik mänd</font></a><font face="Arial"
                    size="2">), pole põhikude sammas- ja kobekoeks eristunud.
                    Põhikoes asuvad vaigukäigud. Okka keskel on kesksilinder.
                    Selles asuvad 2 juhtkimpu. Neis toimub vee ja selles
                    lahustunud ainete liikumine. Juhtkimbu puiduosa on
                    orienteeritud okka ülemise pinna suunas ja niineosa jääb
                    alumise pinna poole. </font></p>
                <p align="left"><font face="Arial" size="2" color="#006000"><span
                      style="color: rgb(0,96,0)"></span></font><a name="Kabid"><font
                      face="Arial" size="2" color="#006000"><strong>Käbi</strong></font></a><font
                    face="Arial" size="2" color="#006000">.</font><font face="Arial"
                    size="2"><br>
                    Käbid on ühesugulised. Väikesed </font><a href="ehpuup4.htm"
                    target="ehpuup"><font face="Arial" size="2">isaskäbid</font></a><font
                    face="Arial" size="2"> kasvavad sageli </font><a href="ehpuup5.htm"
                    target="ehpuup"><font face="Arial" size="2">kogumikena</font></a><font
                    face="Arial" size="2">. Isaskäbide käbisoomuste alaküljel
                    paiknevad </font><a href="ehpuup6.htm" target="ehpuup"><font
                      face="Arial" size="2">tolmukotid</font></a><font face="Arial"
                    size="2">, milles valmivad tolmuterad. </font><a href="ehpuup6.htm"
                    target="ehpuup"><font face="Arial" size="2">Tolmuterad</font></a><font
                    face="Arial" size="2"> on õhupõitega, mis aitavad neil
                    tuulega levida. Seemned valmivad suhteliselt suurte </font><a
                    href="ehpuup7.htm" target="ehpuup"><font face="Arial" size="2">emaskäbide</font></a><font
                    face="Arial" size="2"> soomuste vahel. Emaskäbi koosneb </font><a
                    href="ehpuup8.htm" target="ehpuup"><font face="Arial" size="2">seemnesoomustest</font></a><font
                    face="Arial" size="2">, mille ülapinnal on seemnealgmed.
                    Neid kaitsevad kattesoomused, mis osal liikidest
                    taandarenevad. </font><a href="ehpuup9.htm" target="ehpuup"><font
                      face="Arial" size="2">Seemnealgmes</font></a><font face="Arial"
                    size="2"> on munarakk, millest pärast viljastumist areneb
                    seeme. Sobivates tingimustes kasvab seemnest uus taim. </font></p>
                <p align="left"><font face="Arial" size="2">Osa
                    paljasseemnetaimede emaskäbisid (marikäbid) on valminult
                    kerajad ja marjataolised. Nende soomused on lihakad,
                    värvuselt mustad või punakad (</font><a href="../okaspuu/kadakas.htm"
                    target="_self"><font face="Arial" size="2">harilik kadakas</font></a><font
                    face="Arial" size="2">). </font><a href="../okaspuu/jugapuu.htm"
                    target="_self"><font face="Arial" size="2">Jugapuul</font></a><font
                    face="Arial" size="2"> puuduvad aga emaskäbid hoopis.
                    Seemnealgme alusel areneb teda ümbritsev kausikujuline
                    seemnerüü ehk arill. Seemnerüü muutub seemne valmides
                    punaseks. Kui jugapuu seemned on väga mürgised, siis
                    seemnerüü on söödav ja mitmed linnuliigid toituvad sellest.</font></p>
              </td>
            </tr>
            <tr>
              <td colspan="2">&nbsp;</td>
            </tr>
          </tbody>
        </table>
      </center>
    </div>
    <p><br>
      <br>
      <br>
      <br>
      <br>
      <br>
      <br>
      <br>
    </p>
  </body>
</html>
