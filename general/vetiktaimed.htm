<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta name="GENERATOR" content="Microsoft FrontPage 3.0">
    <title>vetikate hõimkonnad - iseloomustus</title>
  </head>
  <body bgcolor="#FFFFFF" background="images/1HTtaust.gif">
    <div align="center">
      <center>
        <table height="1592" width="98%" cellspacing="0" cellpadding="0" border="0">
          <tbody>
            <tr>
              <td height="1592"><font face="Arial" size="2"><img src="images/00-rohevetikas.gif"
                    alt=" Rohevetikas " align="right" hspace="6" height="209" width="219"
                    vspace="6" border="0"><strong><a name="Rohevetiktaimed"></a><font
                      color="#006000"><span style="color: rgb(0,96,0)">Hõimkond:</span></font></strong>
                </font><img src="titles/p-rohevet.gif" align="absmiddle" hspace="5"
                  height="38" width="250">
                <p><font face="Arial" size="2">See on kõige liigirikkam
                    vetikahõimkond (umbes 8000 liiki). Ka ehituse poolest on
                    rohevetikad kõige mitmekesisemad. Nad võivad olla
                    üherakulised viburitega või viburiteta, aga ka koloonialised
                    või hulkraksed. Kõige lihtsama ehitusega hulkraksed
                    rohevetikad on niitjad, täiuslikumad – plaatja tallusega.
                    Erinevate liikide suurus varieerub mõnest mikromeetrist
                    mõnekümne sentimeetrini.</font></p>
                <p><font face="Arial" size="2">Rohevetikad sarnanevad oma
                    rakkude ehituse ja pigmentide sisalduse poolest kõrgemate
                    taimedega. Nende rakukest koosneb põhiliselt tselluloosist.
                    Erinevatel rohevetikate liikidel on kromatofooride kuju,
                    suurus ja asend ja arv erinev. Peamine kromatofoorides
                    esinev pigment on klorofüll. Enamikul rohevetikate
                    varuaineks on tärklis.</font></p>
                <p><font face="Arial" size="2">Rohevetiktaimedel esinevad kõik
                    suguta ja sugulise paljunemise viisid. Elutsüklid on neil
                    erinevad, enamikul domineerib gametofüüt.</font></p>
                <p><font face="Arial" size="2">Rohevetikad elavad põhiliselt
                    mageveekogudes, kuid ka soolases vees. Vähesed on kohastunud
                    eluks väljaspool veekogusid: mullapinnal või selle
                    pindmistes kihtides, aga ka teistel taimedel – epifüütidena.
                    Mitmed üherakulised rohevetiktaimede liigid elavad
                    sümbiontidena teistes organismides.</font></p>
                <hr width="90%">
                <p><font face="Arial" size="2"><strong><img src="images/00-punavetikas.gif"
                        alt=" Punavetikas " align="right" hspace="6" height="234"
                        width="233" vspace="6" border="0"><a name="Punavetiktaimed"></a><font
                        color="#006000"><span style="color: rgb(0,96,0)">Hõimkond:</span></font></strong>
                  </font><img src="titles/p-punavet.gif" align="absmiddle" hspace="5"
                    height="38" width="250"></p>
                <p><font face="Arial" size="2">Nimetus punavetikad tuleneb neile
                    taimedele omasest talluse<b> </b>värvusest. Punavetiktaimi
                    on ligikaudu 4000 liiki,&nbsp; tänapäeval ei kuulu nad
                    süstemaatiliselt taimeriiki, vaid on protistid. Olenevalt
                    liigist ja kasvukohast varieerub punavetikate värvus roosast
                    tumepunaseni. Mõned punavetikad võivad olla ka
                    sinakasrohelised või kollakad. Niisuguse värvuse annavad
                    punavetikaile nende rakkudes koos klorofülli, karotiini ja
                    ksantofüllidega sisalduvad pigmendid (fükoerütriin ja
                    fükotsüaan). Tänu nendele, ainult punavetikatele omastele
                    pigmentidele,&nbsp;suudavad nad kasutada väga nõrka valgust,
                    milleks teised vetikad pole võimelised. Nii suudavad nad
                    elada meredes ja ookeanides kuni 200 meetri sügavusel.
                    Punavetikate massilise leviku piiriks on siiski 40-60
                    meetrit. Kõige arvukamalt kasvab erinevaid punavetikate
                    liike troopilistes meredes.</font></p>
                <p><font face="Arial" size="2">Valdav enamik punavetikaid on
                    hulkraksed makroskoopilised organismid. Valdavalt on nad
                    pruunvetikatest väiksemad, sest nende talluse pikkus ei
                    ületa ühte meetrit. Punavetiktaimede välisehitus on erinev.
                    Tallus võib olla niitjas või põõsakujuline ning kinnituda
                    kivisele merepõhjale haardketta või risoidide abil. Küllalt
                    levinud on ka lamedad, plaatjad punavetikad, mis kleepuvad
                    alusele ainult servaga või kasvavad koorikuna. Mõnede
                    liikide tallus võib olla lehetaoliselt lame või
                    tüvesarnaselt silinderjas. </font></p>
                <p><font face="Arial" size="2">Punavetikate paljunemisviisid on
                    omapärased. Nende eostel ja sugurakkudel puuduvad viburid.</font></p>
                <p><font face="Arial" size="2">Meres on punavetiktaimed olulised
                    orgaanilise aine tootjad. Nad on toiduks paljudele
                    mereloomadele. Punavetikate tähtsus seisneb ka vee
                    looduslikus isepuhastumises.</font></p>
                <p><font face="Arial" size="2">Punavetikate majanduslik tähtsus
                    tuleneb nende rakkukestades hulgaliselt sisalduvatest
                    kallerduvatest ainetest. Neist kõige tuntum on agar. Seda
                    ainet kasutatakse laialdaselt meditsiinis, mikrobioloogias,
                    toiduainete-, tselluloosi- ja tekstiilitööstuses. Näiteks
                    kogutakse agarit Hiiuma lähistel merest.<br>
                  </font></p>
                <p><font face="Arial" size="2">Koos teiste meredes kasvavate
                    vetikatega valmistatakse punavetikatest vetikajahu, mida
                    söödetakse kariloomadele ja kasutatakse väetiseks.
                    Punavetikaid süüakse salatina ja kasutatakse liha- ja
                    kalaroogade garneerimiseks. Jaapanis kasvatatakse ühte
                    punavetikaliiki (porfüüra) alates XVII sajandist. Porfüüra
                    on Jaapanis hinnatud köögivili. Selle vetikaliigi tallus on
                    paari rakukihiline, plaatja kujuga. Talluse suurus ulatub
                    mõnest kuni mõnekümne sentimeetrini. </font></p>
                <hr width="90%">
                <p><font face="Arial" size="2"><a name="Pruunvetiktaimed"></a><strong><img
                        src="images/00-pruunvetikas.gif" alt=" Pruunvetikas " align="right"
                        hspace="6" height="211" width="239" vspace="6" border="0"><font
                        color="#006000"><span style="color: rgb(0,96,0)">Hõimkond:</span></font></strong>
                  </font><img src="titles/p-prvet.gif" align="absmiddle" hspace="5"
                    height="38" width="270"></p>
                <p><font face="Arial" size="2">Pruunvetiktaimed on valdavalt
                    makroskoopilised merevetikad, kes kuuluvad protistide hulka.
                    Neid on umbes 1500 liiki. Pruunvetikate kuju on küllaltki
                    varieeruv – mõned liigid meenutavad välimuselt kõrgemaid
                    taimi. Nad on rannavete asukad, kes kinnituvad kaljusele või
                    kivisele merepõhjale risoidide või haardkettaga.</font></p>
                <p><font face="Arial" size="2">Pruunvetikate värvus võib olla
                    oliivrohelisest tumepruunini. Seda põhjustavad pruunvetikate
                    rakkudes leiduvad iseloomulikud pigmendid – fükoksantiin ja
                    teised ksantofüllid. Lisaks nendele esinevad rakkudes ka
                    karotinoidid ning muidugi klorofüll. Pruunvetikate rakkude
                    omapärasteks moodustisteks on füsoodid. Need on vakuoolid,
                    mis sisaldavad parkaineid (tanniine). Osal plaatjas
                    tallusega pruunvetikatel on välja kujunenud assimilatsiooni,
                    mehhaaniline ja juhtkude. Enamik neist vetikaliikidest on
                    mitmeaastased taimed.</font></p>
                <p><font face="Arial" size="2">Pruunvetikad paljunevad
                    vegetatiivselt, eoseliselt ja ka suguliselt.</font></p>
                <p><font face="Arial" size="2">Pruunvetikad on valdavad jahedate
                    ja külmade merede põhjaelanikud. Nad kuuluvad enamasti
                    fütobentosesse ja moodustavad veealuseid tihnikuid.
                    Pruunvetiktaimede massilise leviku piiriks on 6-15 m. Selge
                    ja läbipaistva vee korral kasvavad pruunvetikad veel 20-30
                    meetri sügavusel. Laugja põhjaga mere puhul võib
                    pruunvetikate kasvuala ulatuda rannast&nbsp; 5-10 km
                    kaugusele. Troopilistes ja soojades meredes esinevad
                    pruunvetikad harvem. Üks neist on mariadru (Sargassum), mis
                    moodustab Atlandi ookeanis Sargasso meres tiheda ujuva
                    massi. Selle vetikaliigi järgi ongi see meri oma nime
                    saanud.</font></p>
                <p><font face="Arial" size="2">Pruunvetikad sisaldavad
                    suhteliselt suurel hulgal joodi ja teisi mikroelemente,
                    seepärast kasutatakse neid söödajahu valmistamiseks.
                    Värskeid ja komposteeritud pruunvetikaid tarbitakse
                    väetisena.</font></p>
                <p><font face="Arial" size="2">Iidsetest aegadest alates
                    kasutatakse pruunvetikaid meditsiinis kilpnäärme
                    alatalitluse korral. Eriti vajalik on pruunvetikaid süüa
                    mägirajoonides, kus pinnase joodisisaldus on väga madal ja
                    seetõttu sisaldavad ka toiduained joodi ebapiisavalt.
                    Nüüdisajal valmistatakse merikapsast (lehtadrust)
                    draşeekomme, mida soovitatakse tarbida joodivaeguse korral
                    joogivees ja toidus. Tekivad üha uued pruunvetikate
                    rakendusalad. Nii näiteks kasutatakse pruunvetikaid
                    preparaatide valmistamisel, mis soodustavad radioaktiivsete
                    ainete väljutamist organismist.</font></p>
                <p><font face="Arial" size="2">Ammustest aegadest alates
                    kasvatatakse Idamaades lehtadru toidutaimena. Temast
                    valmistatakse mitmesuguseid toite, suupisteid ja maiustusi.
                    Lehtadru kuulub ka mõnede suppide ja salatite koosseisu.</font></p>
                <p><font face="Arial" size="2">Pruunvetikate oluliseks
                    negatiivseks omaduseks inimese seisukohalt on pealiskasvude
                    moodustamine erinevatel veealustel ehitistel ning paatidel
                    ja laevadel.</font></p>
                <p><font face="Arial" size="2">Intensiivne makroskoopiliste
                    pruunvetikate kasutamine, samuti rannikulähedase mere
                    saastumine on viinud nende taimede looduslike varude
                    ohtlikule vähenemisele. Sellest tingituna kasvatatakse
                    pruunvetikaid lisaks Hiinale ja Jaapanile ka teistes
                    riikides – USA-s, Norras ja Suurbritannias.</font></p>
                <hr width="90%">
                <p align="center">&nbsp;</p>
                <p>&nbsp;</p>
              </td>
            </tr>
          </tbody>
        </table>
      </center>
    </div>
  </body>
</html>
