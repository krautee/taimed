<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik kakasikhammas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/hkakshamm.jpg" align="right" hspace="6" vspace="6"
border="1" width="270" height="200"><b><font color="#005700" size="4" face="Arial">Harilik
kaksikhammas<br>
</font><font color="#005700" size="3" face="Arial"><i>(Dicranum scoparium)</i></font></b></p>

<p><font size="2" face="Arial">Harilikku kaksikhammast võib pidada meie metsade
üheks tavalisemaks samblaks. Ta kasvab eelkõige varjukates kuusikutes ja
kuuse-segametsades, kuid vahel ka päris lehtmetsades. Seejuures ei satu ta
harilikult päris inimese tee peale, vaid varjub ikka ohutumatesse paikadesse teeraja kõrvale
ja puude alla. Tegelikult võib ta kasvada kõikjal, kus vaid veidi mulda ja
vihmavett leidub. Nii pole näiteks mingi ime, kui leiate hariliku kaksikhamba
vanalt kõdunenud puunotilt või kännult, samuti võib ta kasvada kividel. Mida
parem kasvukoht, seda suuremaks kaksikhammas kasvab. See liik võib heades
tingimustes sirguda enam kui kümne sentimeetri kõrguseks. Tavaliselt on ta
siiski mõnevõrra väiksem ja jääb alla oma sama tavalisele suguvennale – <a href="lkaksh.htm" style="color: #005700">lainjale
kaksikhambale</a>.</p>

<p>Lainja ja hariliku kaksikhamba lehtede pinnad näevad erinevad välja. Nimelt on lainja
kaksikhamba leht ristipidi lainjas, hariliku kaksikhamba oma aga sile.
Kaksikhamba leht võib kasvada kuni sentimeetri pikkuseks. Iseloomulikuks
tunnuseks on veel see, et pikk naaskeljas lehetipp on kõverdunud nagu kiskja küünis.
Lehed asetsevad enamasti varre ühel küljel. Lehe laius ei ole seejuures
oluliselt üle ühe millimeetri.</p>
<p>Metsas on kaksikhambad tõelisteks ilutaimedeks. Seda seepärast, et nad
kasvavad kohevate kogumikena ning neil on kaunis läikivroheline värvus. Võiks
arvata, et selline iluese on üpris õrn. Tegelikult on ta üsna tugev taim, kes
kannatab hästi ka tallamist. Sellisena võiks teda ju lausa muruplatsidele
soovitada, kuid kaksikhambal on nimelt üks puudus: ta ei talu liigset päikest.
Nii et lagedal kohal kaksikhammas kuivaks ja häviks.</p>
<p>Olgu lõpetuseks veel üle korratud hariliku kaksikhamba põhitunnused. Ta on
koheva muruna kasvav läikivroheline sammal. Lehed on siledad, kaarjalt kõverdunud
ja pöördunud enam-vähem varre ühele küljele, eoskuprad on üksikult.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="hkaksh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
