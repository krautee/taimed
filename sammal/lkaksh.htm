<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>lainjas kaksikhammas - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/lakaksikh.jpg" width="200" height="270" border="1"
hspace="6" vspace="6" align="right"><font color="#005500" size="4" face="Arial"><strong>Lainjas
kaksikhammas</strong><br>
</font><em><strong><font color="#005500" size="3" face="Arial">(Dicranum polysetum)</font></strong></em></p>

<p><font FACE="Arial" SIZE="2">Lainjas kaksikhammas on pisut vähem levinud, kui
<a href="hkaksh.htm" style="color: #005500">harilik kaksikhammas</a>. Erinevalt
harilikust kaksikhambast eelistab ta kuivemaid kasvukohti. Nii kasvab ta
eelistatult nõmmedel või palumetsas. Lainja kaksikhamba meelispaikadeks on
just okasmetsad, sest ta armastab happelist pinnast. Happeline pinnas on aga ju
just okasmetsades, sest varisenud okaste lagunemisel tekibki happeline huumus.
Huumus meeldib lainjale kaksikhambale väga.</p>

<p>Siiski ei kasva lainjas kaksikhammas alati harilikust kaksikhambast eraldi,
nagu võiks arvata nende kasvukohtasid kõrvutades. Lainjas kaksikhammas kasvab mõnikord ka <a href="laanik.htm" style="color: #005500">laaniku</a>-
ja <a href="palus.htm" style="color: #005500">palusamblapuhmikutes</a> ning isegi hariliku kaksikhamba
polstri sees. Tihti võime leida ka ainult lainjast kaksikhambast koosnevaid
ilusaid murulapikesi. Kuna aga nende kahe kõige tavalisema kaksikhamba
kasvukohad võivad kattuda, siis peame leidma nende eristamiseks teisi
tunnuseid. See ülesanne polegi väga keeruline – tarvitseb meil vaadata
lainja kaksikhamba liiginime. Nii peaksime otsima kuskilt selle sambla lainjat
kohta. Kuna lehtsamblad koosnevad peamiselt varrest ja lehtedest, siis ei ole
seegi ülesanne raske. Lainja kaksikhamba lehtede ülaküljed ja ka servad on täiesti
selgelt lainelised. Nende kurrud asetsevad ristipidi kitsal pika terava tipuga
lehel. Kui olete samblaid juba rohkem tundma õppinud ja ka metsas piisavalt
jalutanud, siis pole aga nende kahe liigi eristamiseks vajagi samblataime maast
üles tõmmata. Oskuslik vaatleja märkab, et lainjas kaksikhammas on märgatavalt
suurema ja tugevama kasvuga. Kui harilik kaksikhammas on harilikult alla kümne
sentimeetri pikk, siis lainjas on üle kümne. Ka lainja kaksikhamba lehed on mõne
millimeetri võrra pikemad.</p>
<p>Kaksikhammaste perekonna üheks tunnuseks on risoidid ümber tugeva
kaheharulise varre. Ilmselt kaheharulisest varrest ongi tulnud nimetus
&quot;kaksikhammas&quot;. Risoidid on nagu peenikesed niidid, mis aitavad
samblataimel vett koguda ja hoida. Neil on enam-vähem samasugused ülesanded
nagu juurtel, kuid nad on lihtsama ehitusega. Lainjal kaksikhambal on risoide
rohkem kui teistel kaksikhammastel ja need moodustavad ilusa valkja või
helepruuni viltja kihi.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="lkaksh2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
