<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>lehviksammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005500" size="4" face="Arial"><img
src="images/lehviksamm.jpg" align="right" border="1" hspace="6" vspace="6" width="270"
height="200"> Harilik lehviksammal<br>
</font><font color="#005500" size="3" face="Arial"><i>(Ptilium crista-castrensis)</i></font></b></p>

<p><font size="2" face="Arial">Lehviksammal on üks ilusamaid Eesti samblaid.
Tal on ainulaadne ergas kollakasroheline värvus ja sõnajalataoline välimus.
Kes on korra lehviksammalt näinud, see ei aja teda ühegi teise samblaga segi.
Lehviksambla oksad asetsevad täiesti korrapäraselt ühes tasapinnas kahel pool
sambla vart. Nad on aga üksteise vastas tihedamalt kui ühelgi teisel meie sõnajalataolisel
samblal. Lehviksammalt võib võrrelda ka erkrohelise linnusulega, just kui
oleks lõunamaine papagoi meie metsadesse ära eksinud ja oma sule kaotanud.
Lehtedega on kaetud ka lehviksambla vars, nii et see taim on üleni roheline: tal pole pruune ega kollaseid kohti nagu näiteks sõnajalataoliselt kasvaval
teravtipul. Iseloomulik on veel see, et nii varte kui okste tipud on
lehviksamblal sirbitaoliselt kõverdunud.</p>

<p>Lausa ehmuda võib aga siis, kui maapinnal sätendavat lehviksammalt
puudutama minna. Võib jääda mulje, et keegi on teiega halba nalja teinud,
sest see, mida te tundsite, polnud küll üldse taime moodi. Lehviksammal on väga
jäik, ta on nagu kaunis tärgeldatud pits. See jäikus on veel üks tunnus,
mille tõttu ei aja teda segi ühegi teise metsasamblaga.</p>
<p>Lehviksammal võib kasvada kuni paarikümne sentimeetri pikkuseks, siis võib
algaja ta tõesti väikese sõnajalaga segamini ajada. Sest mõni sõnajalg ei
kasvagi ju suuremaks. Kõik samblad levivad eostega nagu sõnajaladki, nii et suurt
vahet nagu polekski. Kuid siiski, kui kahtlete, siis püüdke üks taim
ettevaatlikult samblavaibast välja tõmmata. Sammaldel pole juuri, kuid sõnajalgadel
on. Seetõttu pole sõnajalga just kuigi kerge maa seest kätte saada, küll aga
iga sammalt. Tavaliselt siiski lehviksammal nii pikaks ei kasva ja on juba
kaugelt aru saada, et me näeme ikka samblavaipa, mitte sõnajalatihnikut. Kui
leiate juba enam kui kümne sentimeetri pikkuse lehviksambla, siis võib
teda pidada juba suurekasvuliseks isendiks. Tavaliselt kasvab lehviksammal
teiste sammalde vahel ja välja paistavad vaid kuni viie sentimeetri pikkused jäigad
kaunid erkrohelised tipud. Lehviksambla tavalisteks kaaslasteks on meie metsade
kõige harilikumad sammaltaimed <a href="palus.htm" style="color: #005500">palusammal</a>
ja <a href="laanik.htm" style="color: #005500">laanik</a>.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="lehvik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
