<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>lehviksammal - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005500"><img src="images/lehviksamm.jpg"
            hspace="6" height="200" width="270" vspace="6" border="1" align="right">
          Harilik lehviksammal<br>
        </font><font face="Arial" size="3" color="#005500"><i>(Ptilium
            crista-castrensis)</i></font></b></p>
    <p><font face="Arial" size="2">Lehviksammal on üks ilusamaid Eesti samblaid.
        Tal on ainulaadne ergas kollakasroheline värvus ja sõnajalataoline
        välimus.
        Kes on korra lehviksammalt näinud, see ei aja teda ühegi teise samblaga
        segi.
        Lehviksambla oksad asetsevad täiesti korrapäraselt ühes tasapinnas kahel
        pool
        sambla vart. Nad on aga üksteise vastas tihedamalt kui ühelgi teisel
        meie sõnajalataolisel
        samblal. Lehviksammalt võib võrrelda ka erkrohelise linnusulega, just
        kui
        oleks lõunamaine papagoi meie metsadesse ära eksinud ja oma sule
        kaotanud.
        Lehtedega on kaetud ka lehviksambla vars, nii et see taim on üleni
        roheline: tal pole pruune ega kollaseid kohti nagu näiteks
        sõnajalataoliselt kasvaval
        teravtipul. Iseloomulik on veel see, et nii varte kui okste tipud on
        lehviksamblal sirbitaoliselt kõverdunud.</font></p>
    <font face="Arial" size="2">
      <p>Lausa ehmuda võib aga siis, kui maapinnal sätendavat lehviksammalt
        puudutama minna. Võib jääda mulje, et keegi on teiega halba nalja
        teinud,
        sest see, mida te tundsite, polnud küll üldse taime moodi. Lehviksammal
        on väga
        jäik, ta on nagu kaunis tärgeldatud pits. See jäikus on veel üks tunnus,
        mille tõttu ei aja teda segi ühegi teise metsasamblaga.</p>
      <p>Kuna lehviksammal võib kasvada kuni paarikümne sentimeetri pikkuseks,
        siis võib
        algaja ta tõesti väikese sõnajalaga segamini ajada. Mõni sõnajalg ei
        kasvagi ju suuremaks. Kui kahtlete, siis püüdke üks taim
        ettevaatlikult samblavaibast välja tõmmata. Sammaldel pole juuri, kuid
        sõnajalgadel
        on. Seetõttu pole sõnajalga just kuigi kerge maa seest kätte saada, küll
        aga
        iga sammalt. Tavaliselt siiski lehviksammal nii pikaks ei kasva ja on
        juba
        kaugelt aru saada, et me näeme ikka samblavaipa, mitte sõnajalatihnikut.
        Kui
        leiate juba enam kui kümne sentimeetri pikkuse lehviksambla, siis võib
        teda pidada juba suurekasvuliseks isendiks. Tavaliselt kasvab
        lehviksammal
        teiste sammalde vahel ja välja paistavad vaid kuni viie sentimeetri
        pikkused jäigad
        kaunid erkrohelised tipud. Lehviksambla tavalisteks kaaslasteks on meie
        metsade
        kõige harilikumad sammaltaimed <a href="palus.htm" style="color: #005500">palusammal</a>
        ja <a href="laanik.htm" style="color: #005500">laanik</a>.</p>
      <p>Harilikule lehviksamblale sarnaneb kähar sulgsammal. Mõlemad samblad on
        hele-või kollakasrohelised (kähar sulgsammal võib olla sageli ka
        pruunikasroheline) ning suhteliselt tugevakasvulised, lehed on sirpjad
        ning varred väga tihedalt kahekülgselt sule moodi harunenud.
        Lehviksammal kasvab oma jäiga varre tõttu alati püsti ja moodustab
        seetõttu tiheda muru. Käharal sulgsamblal on aga vars pehme, mistõttu ta
        kasvab pikali ja moodustab kohevaid padjandeid. Kasvamas leiame
        lehviksammalt niisketes happelise mullaga metsades, käharat sulgsammalt
        aga kõige sagedamini lubjarikastel niisketel niitudel.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="lehvik2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
