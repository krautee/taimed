<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>niidukäharik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/niidukah.jpg" align="right" hspace="6" vspace="6"
border="1" width="270" height="200"><b><font color="#005500" size="4" face="Arial">
Niidukäharik<br>
</font><font color="#005500" size="3" face="Arial"><i>(Rhytidiadelphus squarrosus)</i></font></b></p>

<p><font size="2" face="Arial">Niidukäharik sarnaneb välimuselt <a href="metsakah.htm" style="color: #005500">metsakäharikule</a>.
Nagu nimigi ütleb, kasvab ta rohkem avatud kohtades, sageli päris niidul.
Niidul või mõnel muul murulapil võib niidukäharikust vahel isegi umbrohi
saada. Sel juhul tuleb murule piisavalt liiva puistata – see takistab sammaldel
kasvamist, kuid ei sega oluliselt murus olevate kõrreliste elu. Kui inimene aga
taimekoosluse loomulikule arengule vahele ei sega, siis tõrjub niidukäharik
varsti teised taimed välja ja moodustab üksi tiheda samblavaiba. Selline asi võib
juhtuda eelkõige niiskete niitude halvasti õhustatud mullal, sest päris
kuivadesse kohtadesse niidukäharik siiski ei trügi. Inimesele selline taimede
vahetus harilikult ei meeldi, küll aga paljudele väikestele metsaelanikele.
Mitmetele putukatele ja nende vastsetele ning nukkudele on tihe käharikupolster
lausa paradiis. Selle sees ei märka neid hukatusttoovad linnud ja ei ohusta ka
talvine pakane. Samuti leiab samblavaibast alati piisavalt toitu.</p>

<p>Kui pealt vaadates on niidukäharikust moodustunud tihe kaunis samblavaip,
siis üksik taim näeb välja üpris armetu. Ta on palju õrnem ja nõrgem kui
metsakäharik. Tavaliselt on niidukähariku taimel vaid üks, kaks või äärmisel
juhul kolm suhteliselt lühikest oksa. Kuid sellegipoolest näib ta kaharana,
sest muidu ei saaks ta ju &quot;käharik&quot; olla. Kahara väljanägemise
annavad küllaltki pikalt teravaks tipuks ahenevad lehed, mis hoiavad varre või
okste suhtes peaaegu risti. Erinevalt metsakäharikust on aga niidukähariku
lehetipud veel järsult tagasi pööratud – see aitab omakorda õrna ja kahara
mulje jätmisel. Kuna niidukäharik kasvab metsakäharikust enam avatud
kohtadel, siis on ta ka harilikult kollasem, metsakäharik aga läikivalt
heleroheline või isegi veidi valkjas.</p>
<p>Käharikud paljunevad eoste abil. Huvitav on seejuures aga see, et nii niidu-
kui ka metsakähariku eosed valmivad talvel, kõige külmemal aastaajal.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="niidukah2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
