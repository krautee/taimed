<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>palu-karusammal - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/palukaru.jpg" hspace="6" height="200" width="270"
        vspace="6" border="1" align="right"><b><font face="Arial" size="4" color="#005500">
          Palu-karusammal<br>
        </font><font face="Arial" size="3" color="#005500"><i>(Polytrichum
            juniperinum)</i></font></b></p>
    <p><font face="Arial" size="2">Palu-karusammal on meie kõige kuivemate
        kohtade
        sammal. Ta kasvab lausa päikesele avatud liivikutel, nõmmemetsades ja
        kadastikes. Seega peab tal olema hästi arenenud kaitsemehhanismid
        kuivamise eest. Kui
        matkame kuumal suvepäeval liivastes kuivades paikades, siis võime sageli
        maapinnal näha pruunikasrohelist vaipa, mis mõnikord paljajalu käies
        võib
        isegi torkida. Kui sellest samblavaibast välja tõmmata üks taim, siis
        näeme
        tema pingutusi. Esiteks on ta lehed väga kitsad, nii ei saa neist kuigi
        palju
        vett välja auruda. Teiseks on kuiva ilmaga kõik palu-karusambla lehed
        tihedalt
        vastu sambla vart liibunud. Seegi aitab vett taime läheduses hoida. Kui
        vesi
        aurubki ühest lehest välja, siis on tal kohe takistuseks teine ees.
        Viimane püüab
        suurema osa muidu kaotsiminevast veest kinni. Kui luubi appi võtame,
        siis võime
        leida veel kolmandagi abivahendi. Vaatame leheserva ja näeme, et kogu
        serv on
        ülespoole kokku rullunud. See on jällegi veekao vähendamiseks.
        Loomulikult on
        aga ka palu-karusambla vartel olemas risoidid, nagu teistelgi
        karusammaldel.
        Need on nii vee kogumiseks ja selle hoidmiseks taime läheduses. Seega on
        palu-karusammal visa hingega liivaste kasvukohtade taim, mida näitab ka
        tema lai levik Euraasias, Põhja- ja Lõuna-Ameerikas ning Okeaanias.</font></p>
    <font face="Arial" size="2">
      <p>Palu-karusamblale on väga sarnane üks teine liik –
        liiv-karusammal.&nbsp; Kui palu-karusammal kasvab lisaks liivastele
        metsadele ja lagendikele ka parasniisketes metsades kännumätastel ja
        kividel, siis liiv-karusammal on küll ainult liivaga seotud ja on suur
        valgusearmastaja. Liiv-karusammal on madalam (kuni 5 cm),
        veidi lühemate lehtedega ja mis peamine, valge karvakesega iga lehe
        tipus.
        Valge läbipaistev saagja servaga karv on veel üks lisavahend kuivuse
        talumiseks. See murrab päikesekiiri niimoodi, et kõrvetav kuumus
        peegeldub tagasi ning läheb sambla
        lehtedest mööda. Palu-karusamblal pikka valget karva lehe tipul pole –
        tal on
        vaid lühike pruunikas ogatipp.</p>
      <p>Palu-karusamblale on väga sarnane ka raba-karusammal, kuid tema vars on
        kaetud tiheda valkja risoidvildiga kuni lehtedeni välja. Raba-karusammal
        kasvab koos turbasammaldega ja on rabamätasetel levinud taim.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="palukaru2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
