<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>palu-karusammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/palukaru.jpg" align="right" hspace="6" vspace="6"
border="1" width="270" height="200"><b><font color="#005500" size="4" face="Arial">
Palu-karusammal<br>
</font><font color="#005500" size="3" face="Arial"><i>(Polytrichum juniperinum)</i></font></b></p>

<p><font size="2" face="Arial">Palu-karusammal on meie kõige kuivemate kohtade
sammal. Ta kasvab lausa päikesele avatud liivikutel, nõmmemetsades ja
kadastikes. Seega peab tal olema hästi arenenud kaitsemehhanismid kuivamise eest. Kui
matkame kuumal suvepäeval liivastes kuivades paikades, siis võime sageli
maapinnal näha pruunikasrohelist vaipa, mis mõnikord paljajalu käies võib
isegi torkida. Kui sellest samblavaibast välja tõmmata üks taim, siis näeme
tema pingutusi. Esiteks on ta lehed väga kitsad, nii ei saa neist kuigi palju
vett välja auruda. Teiseks on kuiva ilmaga kõik palu-karusambla lehed tihedalt
vastu sambla vart liibunud. Seegi aitab vett taime läheduses hoida. Kui vesi
aurubki ühest lehest välja, siis on tal kohe takistuseks teine ees. Viimane püüab
suurema osa muidu kaotsiminevast veest kinni. Kui luubi appi võtame, siis võime
leida veel kolmandagi abivahendi. Vaatame leheserva ja näeme, et kogu serv on
ülespoole kokku rullunud. See on jällegi veekao vähendamiseks. Loomulikult on
aga ka palu-karusambla vartel olemas risoidid, nagu teistelgi karusammaldel.
Need on nii vee kogumiseks ja selle hoidmiseks taime läheduses. Nii et
palu-karusammal on visa hingega liivaste kasvukohtade taim.</p>

<p>Kuid on olemas ka üks palu-karusamblale väga lähedane liik –
liiv-karusammal. Ta kasvab samasugustes kohtades, kus palu-karusammalgi, kuid on
veidi lühemate lehtedega ja mis peamine, valge karvakesega iga lehe tipus.
Valge läbipaistev saagja servaga karv on veel üks lisavahend kuivuse
talumiseks. See murrab päikesekiiri niimoodi, et kõrvetav kuumus läheb sambla
lehtedest mööda. Palu-karusamblal pikka valget karva lehe tipul pole – tal on
vaid lühike pruunikas ogatipp.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="palukaru2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
