<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik laanik - liigikirjeldus</title>
  </head>
  <body vlink="#006000" link="#006000" bgcolor="#FFFFFF" background="images/1HTtaust.gif"
    alink="#006000">
    <p align="center"><b><font face="Arial" size="5" color="#004000"><img src="images/laanik.jpg"
            hspace="6" height="200" width="270" vspace="6" border="1" align="right"></font><font
          face="Arial" size="4" color="#005300">Harilik laanik <br>
        </font><font face="Arial" size="3" color="#005300"><i>(Hylocomium
            splendens)</i></font></b></p>
    <p><font face="Arial" size="2">Kes on mustikametsas käinud ja pole seal vaid
        mustikaid söönud või puid imetlenud, see on kindlasti näinud ka meie
        ühte
        tavalisemat sammalt, laanikut. Laanik kasvab peaaegu kõigis Eesti palu-
        ja
        laanemetsades, eriti sageli aga koos <a href="../oistaim/mustikas.htm">mustikatega</a>.
        Teine naaber on tal <a href="palus.htm">palusammal</a>, kuid laanik
        eelistab
        viimasest veidi niiskemaid kasvukohti: nii ei hakka nad üksteist välja
        tõrjuma.
        Varju taluvad need samblad mõlemad ühtmoodi hästi.</font></p>
    <font face="Arial" size="2">
      <p>Kui metsas jalutada, siis võib laaniku juba kaugelt ära tunda: temast
        moodustunud laanikuvaip on hästi kohev ja peenemustriline. Ta on
        oliivroheline ja läikiv. Tihti on laanikuvaip nii paks, et
        laanik tundub mätaste otsas kasvavat. Tegelikult see nii ei ole.
        Vähemalt
        suhteliselt kuivas palumetsas otsib ta endale niiskemaid pinnalohukesi.
        Heaks
        varjuks on ka päikest varjavad mustikataimed.</p>
    </font>
    <p><font face="Arial" size="2">Kui aga kaugelt ei õnnestu laanikut ära
        tunda, siis lähedalt ei tule
        sellega kohe kindlasti probleeme. Tuleb minna samblapolstri juurde ja
        ettevaatlikult üks taim välja sikutada. Nüüd võib näha, et laanik kasvab
        nagu korrustena. Teised meie tavalised samblad nii ei kasva. Korrused on
        moodustunud okstest, mille küljes leiame luubiga vaatamisel tihedalt
        väga väikeseid
        lehti. Varrel aga näeb hoolikal vaatlemisel veel helerohelisi tillukesi
        karvakesi. Need on parafüllid, mille kohustuseks on taime varre ümber
        vett kinni hoida. Igal aastal kasvab juurde vaid üks korrus, seega saab
        nende põhjal määrata
        leitud samblataime vanust. Vaadake, kui vana laaniku te metsast leiate.
        Sageli võib
        neil leida kuni kümme korrust, väga harva ka rohkem. Seejuures võib
        sambla kõrguseks
        olla juba 15 cm. Kõik sõltub sellest, kas oleme metsas, kus surnud
        taimed
        lagundatakse kiiresti või aeglaselt. Taime viimase aasta juurdekasv ei
        ole aga
        peenekoelise laiuva lehviku välimusega, vaid "konkskepp", mis ei ole
        jõudnud veel oksaharusid kasvatada.</font></p>
    <p><font face="Arial" size="2">Inimese poolt on laanikut koos palusamblaga
        vanasti mõnel pool kasutatud majade seinapalkide vahede tihendamiseks.
        Kuna ta moodustab väga koheva polstri, siis on ta paljudele pisikestele
        loomadele koduks ja varjupaigaks. Eelkõige elavad laanikuvaiba sees
        paljud ämblikud,
        putukad (näiteks lutikad, jooksikud), aga ta pakub varju ka hiirtele.
        Samuti
        kasutavad paljud linnud seda sammalt pesaehitusel.</font></p>
    <p><font face="Arial" size="2">Harilikule laanikule sarnanevad mõned ehmiku
        perekonda kuuluvad samblad. Metsa all kasvavad neist kõige sagedamini
        metsehmik ja laane-ehmik. Ehmikud on laanikuga väga sarnaselt laiuvalt
        harunenud ja võivad vahel harva isegi korruseid näidata. Ehmikute varrel
        kasvavad samuti parafüllid. Vahet saab siiski hõlpsasti teha selle
        järgi, et laanik on alati veidi pruunikas ja läikiv, ehmikud aga
        rohelised ja tuhmid, ilma selgete korrusteta. Laaniku (ja ka teiste
        sammalde) lehe läkimine tuleb sellest, et leherakud on sileda pinnaga ja
        peegeldavad hästi valgust tagasi. Ehmikute leherakud on aga näsadega
        kaetud ja seetõttu on tagasipeegelduv valgus hajutatud ja jätabki lehest
        tuhmi mulje. <br>
      </font></p>
    <font face="Arial" size="2">
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="laanik2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
