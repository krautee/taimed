<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>sirbik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/sirbik.jpg" width="270" height="200" align="right"
border="1" hspace="6" vspace="6"><font color="#005500" size="4" face="Arial"><strong>Sirbik</strong><br>
</font><em><strong><font color="#005500" size="3" face="Arial">(Drepanocladus)</font></strong></em></p>

<p><font size="2" face="Arial">Sirbikute perekond on üpris suur ja neid leidub
kõikides maailma osades. Eestiski on leitud seitse erinevat sirbikuliiki. Kuna
nende määramine käib enamasti mikroskoobi abil, siis ei hakka me siin
pikemalt sirbikute liikidest rääkima. Mainime vaid, et varem arvati Eestis
olevat vaid üks liik: harilik sirbik, kuid nüüd on leitud, et meil on
tunduvalt rohkem liike. Nii peetakse kõige tavalisemaks sageli soodes esinevat
tavasirbikut. Teistest saabki ilma mikroskoobita eristada vaid koldsirbikut, kes
võib kasvada kuni kahekümne viie sentimeetri pikkuseks ja on teistest
sirbikuliikidest palju jämedamate vartega. Kuna aga suurem osa kirjandusest räägib
harilikust sirbikust, siis uurime meiegi põhiliselt teda. Seejuures võime aga
võtta teadmiseks, et kõik teised meie sirbikud on praktiliselt samasugused.</p>

<p>Miks siis selle sambla nimi on sirbik? Eks ikka seepärast, et kõik tema
lehed on sirbikujulised. Tegelikult on need vahel isegi veel rohkem keerdunud,
moodustades lausa spiraali. Huvitav on ka see, et sirbikute lehed asetsevad kõik
samblataime ühel küljel. Nii moodustubki sammal, mida on lihtne teistest
samblaperekondadest eristada. Kõik sirbikud on niiskete kasvukohtade taimed.
Sageli kasvavad nad päris soodes, kuid samuti leidub neid märgades metsades.
Metsades aitavad nad kaasa surnud puude lagunemisele. Nimelt kasvavad sirbikud
tihti tiheda vaibana kõdunevatel puutüvedel ja kändudel. Kui aga tihe
samblamatt puud katab, siis ei pääse selle puunoti ümbert vesi minema. Nii
ongi lagunev puu kogu aeg niiske ja mädaneb kiiremini ära.</p>
<p>Sirbikutel on enamasti ilus värvus. Nad on kena läikega kollakas- või
pruunikasrohelised samblad. Huvitav on hariliku sirbiku juures veel see, et ta
on ühekojaline sammal. Olgu vahepeal öeldud, et enamik meie teistest
sammaldest on kahekojalised. Ühekojaline tähendab seda, et nii emas- kui
isassuguorganid on ühel ja samal taimel. Kahekojalistel on olemas eraldi emas- ja isastaimed. Ühekojalisus pole omane aga kõikidele sirbikutele. Lõpetuseks
kordame üle sirbikute äratundmiseks vajaliku: sirbikujuliselt kõverdunud
kitsad pikalt teritunud tipuga lehed asetsevad varrel ühekülgselt.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="sirbik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
