<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>sirbik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/sirbik.jpg" hspace="6" height="200" width="270"
        vspace="6" border="1" align="right"><font face="Arial" size="4" color="#005500"><strong>Sirbik</strong><br>
      </font><em><strong><font face="Arial" size="3" color="#005500">(Drepanocladus)</font></strong></em></p>
    <p><font face="Arial" size="2">Sirbikute perekond on üpris suur ja neid
        leidub
        kõikides maailma osades. Alles hiljaaegu oli see perekond veel suurem ja
        siia arvati enamus sammaldest, millel varred on harunenud ning lehed on
        sirpjad ja&nbsp; hoiduvad ühekülgselt. Nüüd on see suur perekond
        jaotatud mitmeks väiksemaks. Eestiski on leitud seitse erinevat
        sirbikuliiki, mis kuuluvad sinna perekonda selle praeguses mahus. Kuna
        nende määramine käib enamasti mikroskoobi abil, siis ei hakka me siin
        pikemalt sirbikute liikidest rääkima. Mainime vaid, et varem arvati
        Eestis
        olevat vaid üks liik: harilik sirbik, kuid nüüd on leitud, et meil on
        tunduvalt rohkem liike. Nii peetakse kõige tavalisemaks sageli soodes
        esinevat
        tavasirbikut. Teistest saabki ilma mikroskoobita eristada vaid
        koldsirbikut, kes
        võib kasvada kuni kahekümne viie sentimeetri pikkuseks ja on teistest
        sirbikuliikidest palju jämedamate vartega. Kuna aga suurem osa
        kirjandusest räägib
        harilikust sirbikust, siis uurime meiegi põhiliselt teda. Seejuures
        võime aga
        võtta teadmiseks, et kõik teised meie sirbikud on väga sarnased.</font></p>
    <font face="Arial" size="2">
      <p>Miks siis selle sambla nimi on sirbik? Eks ikka seepärast, et kõik tema
        lehed on sirbikujulised. Tegelikult on need vahel isegi veel rohkem
        keerdunud,
        moodustades lausa spiraali. Huvitav on ka see, et sirbikute lehed
        asetsevad küll ühtlaselt ümber varre, kuid on kõik kõverdunud
        samblataime ühe külje suunas. Nii loetaksegi teda samblaks, mida on
        lihtne teistest
        samblaperekondadest eristada. Kõik sirbikud on niiskete kasvukohtade
        taimed.
        Sageli kasvavad nad päris soodes, soistel niitudel ja järveõõtsikutel.
        Sirbikutel on enamasti ilus värvus. Nad on kena läikega kollakas- või
        pruunikasrohelised samblad. Huvitav on hariliku sirbiku juures veel see,
        et ta on ühekojaline sammal. Olgu vahepeal öeldud, et enamik meie
        teistest sammaldest on kahekojalised. Ühekojaline tähendab seda, et nii
        emas- kui isassuguorganid on ühel ja samal taimel. Kahekojalistel on
        olemas eraldi emas- ja isastaimed. Ühekojalisus pole omane aga kõikidele
        sirbikutele. </p>
      <p>Varem kuulus sirbikute perekonda ka harilik sanioonia. Tõelistest
        sirbikutest praeguses jaotuses, mis on sileda leheservaga, erineb
        sanioonia saagja leheserva järgi. Aga veel olulisem on kasvukoha
        erinevus. Kõdupuidul, tüvealustel ja kividel kasvab ainult harilik
        sanioonia, mitte ükski teine sirbik. Metsades aitavad nad kaasa surnud
        puude lagunemisele. Nimelt kasvab sanioonia tihti tiheda vaibana
        kõdunevatel puutüvedel ja kändudel. Kui aga tihe samblamatt puud katab,
        siis ei pääse selle puunoti ümbert vesi minema. Nii ongi lagunev puu
        kogu aeg niiske ja mädaneb kiiremini ära. Lõpetuseks
        kordame üle sirbikute äratundmiseks vajaliku: sirbikujuliselt kõverdunud
        kitsad pikalt teritunud tipuga lehed hoiduvad varrel ühekülgselt.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="sirbik2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
