<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>metsakäharik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/metsakaharik.jpg" hspace="6" height="200"
        width="270" vspace="6" border="1" align="right"><b><font face="Arial" size="4"
          color="#005500">
          Metsakäharik<br>
        </font><font face="Arial" size="3" color="#005500"><i>(Rhytidiadelphus
            triquetrus)</i></font></b></p>
    <p><font face="Arial" size="2">Metsakäharik on tüüpiline viljaka mullaga
        metsade sammal. Nii kasvab ta tavaliselt just laane- ja salumetsas.
        Samuti ei
        talu ta otsest päikesevalgust ja ei saa niimoodi metsast kuigi kaugel
        kasvada.
        Tihe seotus metsaga ongi talle andnud liigi nimetuse esimese poole
        –&nbsp;
        “metsa“. “Käharik” tuleb
        aga taime välimusest. Metsakähariku taim on väga kahara väljanägemisega:
        teda
        võib pidada ilmselt meie kõige kaharamaks samblaliigiks. Tal on tugev
        püstine vars ja väga harali
        asetsevad oksad, mis on erineva pikkusega. Hoopis rohkem torkavad aga
        silma
        metsakähariku okste tipud. Need on nagu ühed sasitud juuksepahmakad.
        Täpsemalt
        öeldes on metsakähariku oksatipud paksenenud ja sealsed lehed asetsevad
        harali
        ning ebakorrapäraselt. Tegelikult on kõik metsakähariku lehed varrest
        eemale
        suunatud, kuid tutitaolised tipud torkavad lihtsalt kohe silma.</font></p>
    <font face="Arial" size="2">
      <p>Metsakäharikku võib pidada suurekasvuliseks samblaks. Tavaliselt on
        tema
        varte pikkus kuni viisteist sentimeetrit, kuid vahel isegi kuni
        kakskümmend sentimeetrit.
        Kujutage nüüd ette, kui sellised kirjeldatud taimed moodustavad suure
        murulapi. Nende oksad lähevad omavahel sassi ja kui ilus kõrge vaip
        sellest
        saab! Nii moodustab metsakäharik meie metsade kõige kohevama
        samblavaiba. See
        on aga peidupaigaks paljudele väikestele metsaelanikele. Talvise
        lumevaiba all käib
        selle sees vilgas elu: lumi hoiab eemal külma ja samblataimed hoiavad
        sooja enda juures. Metsakähariku kohevatest taimedest valmivad ka pesad
        mitmetele metsalindudele. Nii et ta on üks igati väärtuslik metsataim.</p>
      <p>Metsakähariku kohevatest tuttidest saab ka inimene enda tuppa talviseid
        kaunistusi valmistada. Näiteks saab temast teha väga ilusaid läikivaid
        kollakasrohelisi samblakerasid. Kuid samuti sobib ta lihtsalt
        aluskaunistuseks
        lihavõttepühade munavaagnale või kahe aknaklaasi vahele üleliigset
        niiskust
        endasse imema.</p>
      <p>Metsakäharikule sarnaneb niidukäharik. Kui metsakäharik kasvab okas- ja
        segametsades, siis niidukäharik kasvab peamiselt parasniisketel niitudel
        ja teistel rohumaadel. Ka on niidukähariku võsud ja varretipud peenemad
        ning tema lehetipud on järsult allapoole käändunud.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="metsakah2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
