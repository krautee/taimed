<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>roossammal - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005500"><img src="images/roossammal.jpg"
            hspace="6" height="200" width="270" vspace="6" border="1" align="right">
          Roossammal<br>
        </font><font face="Arial" size="3" color="#005500"><i>(Rhodobryum
            roseum)</i></font></b></p>
    <p><font face="Arial" size="2">Roossammal on nime saanud välimuse järgi. Mis
        siis temas nii roosisarnast on? Kui metsa all mõnes niiskes
        huumusrikkas kohas näha esmakordselt väikest rühma roossamblataimi, siis
        võib tõesti arvata,
        et on leitud väikeste roheliste õitega lillekesed. "Õie" läbimõõt
        on seejuures veidi üle paari sentimeetri. Tegelikult oleme aga leidnud
        sambla,
        sammaldel aga õisi polegi. Roossambla ilusad suured tumerohelised lehed
        on
        koondunud rosetina varre tippu. Tumeroheline värvus teeb selle sambla
        nii
        ilusaks, et mingil juhul ei ole patt teda ka iluaeda istutada. Sellise
        soovi
        korral tuleb aga arvestada, et peale viljaka mulla ja mõõduka niiskuse
        vajab
        roossammal ka varjulist või vähemalt poolvarjulist kasvukohta.</font></p>
    <font face="Arial" size="2">
      <p>Tavaliselt kasvab roossammal üksikute taimedena teiste sammalde vahel
        või
        siis väikeste rühmadena. Tema maast väljatõmbamisegavõib siiski olla
        veidi probleeme, sest roossamblal on tugev maa-alune vars (risoom) nagu
        tüviksamblalgi. Seetõttu võib ühe taime väljasikutamisega kaasa tulla ka
        teine või lisaks isegi kolmas taim, mis on mulla sees omavahel salaja
        ühendatud. Kui üksik
        roossammal käes on, siis võib selgelt näha, et see sammal kasvab nagu
        väike puuke:
        tüvi all ja lehetutt otsas. Nii meenutab ta mõnevõrra palmipuud, ilmselt
        isegi rohkem kui <a href="tyviks.htm" style="color: #005500">tüviksammal</a>.
        Tüviksammal
        on teine meie tavaline puukujulisena kasvav sammal. Roossamblaga viimast
        siiski
        segi ei aja, sest tüviksammal on palju tugevam ja talle annavad puu kuju
        hoopis varre tipust välja kasvavad oksad, mitte lehed, nagu roossamblal.
        Kui luup pihku võtta, siis näeme, et roossamblal on veel teisigi lehti
        peale
        nende, mis kauni roseti moodustavad. Nimelt on kogu roossambla vars
        imetillukeste soomusekujuliste lehekestega kaetud.</p>
      <p>Loodussõber võiks ka küsida, kuidas selline ilus taim paljuneb.
        Nimelt ei ole roossamblal peaaegu kunagi näha eoskupraid. Tegelikult nad
        siiski
        harva ilmuvad. Iga leheroseti seest võivad välja kasvada mõned harjased
        koos
        eoskupardega. Raskestileitavad on eoskuprad aga ka seetõttu, et
        roossambla
        eosed valmivad alles sügisel, enamik inimesi rändab aga metsades suvel
        või
        siis kevadel. Niisiis, kui lähete seenele, siis on mõtet vaadata ka
        niisketesse põõsaalustesse, ehk leiate ilusa roossambla koos
        eoskupardega. Roossammal saab siiski levida ka ilma eosteta. Selleks
        ongi tal maa-alune vars. See kasvab emataimest eemale ja paneb seal
        alguse uuele taimele.</p>
      <p>Hariliku roossamblaga sarnaneb nutt-roossammal, kuid tema leherosett
        meenutab juba&nbsp; täidisõielist roosi, sest seal on palju rohkem lehti
        kui harilikul roossamblal. Piiriks nende kahe liigi vahel on 24 lehte.
        Kui lehti on vähem, on tegemist hariliku roossamblaga ja kui rohkem,
        siis nutt-roossamblaga. Nutt-roossammal kasvab lubjarikkal pinnasel ning
        ta on meil haruldane.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="rooss2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
