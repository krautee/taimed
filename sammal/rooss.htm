<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>roossammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005500" size="4" face="Arial"><img
src="images/roossammal.jpg" align="right" border="1" hspace="6" vspace="6" width="270"
height="200"> Roossammal<br>
</font><font color="#005500" size="3" face="Arial"><i>(Rhodobryum roseum)</i></font></b></p>

<p><font size="2" face="Arial">Roossammal on nime saanud välimuse järgi. Mis
siis temas nii roosisarnast on? Kui metsa all mõnes niiskes
huumusrikkas kohas näha esmakordselt väikest rühma roossamblataimi, siis võib tõesti arvata,
et on leitud väikeste roheliste õitega lillekesed. &quot;Õie&quot; läbimõõt
on seejuures veidi üle paari sentimeetri. Tegelikult oleme aga leidnud sambla,
sammaldel aga õisi polegi. Roossambla ilusad suured tumerohelised lehed on
koondunud rosetina varre tippu. Tumeroheline värvus teeb selle sambla nii
ilusaks, et mingil juhul ei ole patt teda ka iluaeda istutada. Sellise soovi
korral tuleb aga arvestada, et peale viljaka mulla ja mõõduka niiskuse vajab
roossammal ka varjulist või vähemalt poolvarjulist kasvukohta.</p>

<p>Tavaliselt kasvab roossammal üksikute taimedena teiste sammalde vahel või
siis väikeste rühmadena. Tema maast väljatõmbamisega ei ole niimoodi
probleeme, kui vaid tähelepanelik silm õige taime suudab üles leida. Kui üksik
roossammal käes on, siis võib selgelt näha, et see sammal kasvab nagu väike puuke:
tüvi all ja lehetutt otsas. Nii meenutab ta mõnevõrra palmipuud, ilmselt
isegi rohkem kui <a href="tyviks.htm" style="color: #005500">tüviksammal</a>. Tüviksammal
on teine meie tavaline puukujulisena kasvav sammal. Roossamblaga viimast siiski
segi ei aja, sest tüviksammal on palju tugevam ja tal on palju pisikesi lehti.
Kui luup pihku võtta, siis näeme, et roossamblal on veel teisigi lehti peale
nende, mis kauni roseti moodustavad. Nimelt on kogu roossambla vars
imetillukeste soomusekujuliste lehekestega kaetud.</p>
<p>Loodussõber võiks ka küsida, kuidas selline ilus taim paljuneb.
Nimelt ei ole roossamblal peaaegu kunagi näha eoskupraid. Tegelikult nad siiski
harva ilmuvad. Iga leheroseti seest võivad välja kasvada mõned harjased koos
eoskupardega. Raskestileitavad on eoskuprad aga ka seetõttu, et roossambla
eosed valmivad alles sügisel, enamik inimesi rändab aga metsades suvel või
siis kevadel. Niisiis, kui lähete seenele, siis on mõtet vaadata ka
niisketesse põõsaalustesse, ehk leiate ilusa roossambla koos eoskupardega.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="rooss2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
