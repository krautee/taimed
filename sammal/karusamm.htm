<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik karusammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><img src="images/karusam.jpg" align="right" border="1" hspace="6"
vspace="6" width="270" height="200"> <font color="#005300" size="4" face="Arial">Harilik
karusammal</font><br>
<font color="#005300" size="3" face="Arial"><i>(Polytrichum commune)</i></font></b><br>
<font color="#005300" size="3" face="Arial">käolina</font></p>

<p><font size="2" face="Arial">Karusammal on rahva seas sammaldest üks enim
tuntud. Ta on inimestele meelde jäänud oma sügavrohelise värvusega. Tihedalt
koos kasvades moodustavad karusamblad ülalt vaadates kauni tähemustrilise
vaiba. See samblavaip on aga hea ainult vaatamiseks, istuda selle peal
tavaliselt ei saa. Põhjuseks on hariliku karusambla kasvukoht. Kui proovite
tema meelitavale vaibale istuda, siis tunnete peagi küljealuse märja olevat.</p>

<p>Harilik karusammal on karusammaldest üks niiskemate kasvukohtade taim. Tema
esinemist metsas peetaks üheks kindlaks metsa rabastumise tunnuseks. Ta annab märku,
et kui ei taheta metsa asemele sood, siis on viimane aeg inimese karm ja ebaõiglane
käsi vahele panna. Ebaõiglane seepärast, et kui mets hakkab rabastuma, eks
siis ole nii ette nähtud ja inimene ei tohiks looduse loomulikku arengut
segada. Kui inimene aga igal pool pidevalt vahele astub, siis võib looduses
valitsev tasakaal kaduda ja tagajärjed on ettearvamatud. Harilik karusammal ehk
sageli käolina nime all tuntud taim kasvab rabastuvates metsades, harvem
rabades. Tema tõsiseks nõudmiseks kasvukoha suhtes peale suure niiskuse on
see, et pinnas poleks liiga lubjarikas. Muud tingimused ei saa üldiselt tema
levikule takistuseks.</p>
<p>Harilik karusammal on meie sammaldest ka kõige suurema kasvuga. Kui üks
taim samblavaibast õrnalt välja tõmmata, siis võib selles veenduda. Tema
pikkus on kuni pool meetrit. See sõltub kasvukohast. Mida kiiremini sambla
alumine ots laguneb ja mida aeglasemalt ülemine ots kasvab, seda lühem ta on.
Karusammal laguneb niiskes üsna aeglaselt ja kasv on tal küllalt kiire. Kokku
saamegi pika taime.</p>
<p>Eriti ilusaks teevad aga meie niiskete metsade tavalisema sambla kevadised
eoskuprad. Need on tal pikkade harjaste otsas ja eoskupart kattev tanu on kauni
kuldkollase värvusega ning narmastunud servaga. Nii seisavad need tihedalt üksteise
kõrval nagu tillukesed sõjamehed, kes valmistuvad vallutama uusi alasid, kus
kasvada.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="karusamm2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
