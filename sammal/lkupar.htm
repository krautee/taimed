<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik lühikupar - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005500"><img src="images/lyhikupar.jpg"
            hspace="6" height="200" width="270" vspace="6" border="1" align="right">
          Harilik lühikupar<br>
        </font><font face="Arial" size="3" color="#005500"><i>(Brachythecium
            rutabulum)</i></font></b></p>
    <p><font face="Arial" size="2">Harilik lühikupar on meie lühikupardest kõige
        tavalisem. Teistest lühikupardest eristab teda eelkõige lopsakam kasv,
        ka tema
        lehed on suhteliselt suured. Mis tähendab lühikupra kohta "suured"?
        Kuna lühikuprad on üldse ühed väikesed samblad, siis on hariliku
        lühikupra
        paari-kolme millimeetri pikkused lehed tõesti suured. Kogu hariliku
        lühikupra
        taime pikkus on aga enamasti alla kümne sentimeetri. Seejuures on taim
        üles
        ehitatud nii, et peavars roomab mööda kasvupinnast ja sellest tõusevad
        väikeste
        vahemaade järel ülespoole tugevad oksad.</font></p>
    <font face="Arial" size="2">
      <p>Harilik lühikupar on väga leplik liik ja ta võib kasvada väga
        erinevates
        kohtades. Teda leidub nii maapinnal niiskemates lohkudes kui ka kändudel
        ja
        puujuurtel ning isegi kividel. Kividest eelistab ta graniiti. Seejuures
        ei
        pea kivile mulda olema sattunud. Suurema osa vajalikust toidust saab
        lühikupar
        kätte vihmaveest ja koos sellega allalangevast tolmust, mis õhus lendab.
        Harilikul lühikupral on kasvukohale vaid üks arvestatavam nõue: see ei
        tohi päikesele
        liiga avatud kohas olla. Kuuma päikese käes võib sammal kergesti närbuda
        ja
        hukkuda. Olenevalt kasvukohast võib muutuda ka hariliku lühikupra
        välimus.
        Teda võib pidada meie üheks vormirohkemaks samblaliigiks. Kui ta kasvab
        kividel, kus on vähe toitu, siis on ka tema kasv nadi: taeva poole
        tõusevad
        vaid vähesed oksaharud, kes püüavad kõigest väest levimiseks vajalikke
        eoseid toota. Kuid kui lühikupar on sattunud viljakamale mullale
        parajalt
        niiskesse ja veidi happelise pinnasega kohta, siis on ka kasv hoopis
        teine. Sel
        juhul haruneb üks taim üpris rikkalikult ning eoseidki valmib rohkem.</p>
      <p>Miks on aga selle sambla nimeks lühikupar? Eks ilmselt seepärast, et
        tema
        eoskupar peaks olema kuidagi eriliselt lühike. Tegelikult ei ole
        lühikuparde
        eoskuprad oluliselt teiste sammalde omadest lühemad, nad on vaid veidi
        ümaramad,
        mitte nii piklikud. Kui mõnel lühikupral on eoskupart kandev harjas
        lühem kui
        enamikel teistel sammaldel, siis hariliku lühikupra kohta ei saa isegi
        seda ütelda.
        Tema harjas kasvab välja pinnasel roomavast varrest ja ulatub veel veidi
        üle püstiste
        okstegi. Seega on ta lühike vaid juhul, kui me ei vaevu kaevuma tema
        harjase
        alguskohani.</p>
      <p>Hariliku lühikupraga samades paikades kasvavad ka kaks talle välimuselt
        väga sarnast samblaliiki - sale lühikupar ja lame lühikupar. Saleda
        lühikupra lehed on hariliku lühikupra lehtedest piklikumad ning enamasti
        varrele ligistunud. Lameda lühikupra lehed hoiduvad (eriti okstel)
        kahele poole ning on peaaegu vastakuti, mistõttu on tema võsud lamedad.
        Oksalehtede tippudele oleks aga nagu vint peale keeratud.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="lkupar2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
