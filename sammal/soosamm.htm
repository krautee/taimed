<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>soosammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/soosammal.jpg" align="right" hspace="6" vspace="6"
border="1" width="270" height="200"><b><font color="#005700" size="4" face="Arial">
Soosammal<br>
</font><font color="#005700" size="3" face="Arial"><i>(Paludella squarrosa)</i></font></b></p>

<p><font FACE="Arial" SIZE="2">Soosammal on niivõrd ilus sammal, et teda võiks
lausa iluaeda kasvama tuua. Seejuures peab arvestama, et kasvab vaid rohke veega
kohtades, enamasti sellistes, kuhu kuiva jalaga ligi ei pääse. Nii leidub teda
mõnusalt vetruvatel-õõtsuvatel soistel järvekallastel, aga ka siirdesoodes
koos <a href="turbas.htm" style="color: #005700"> turbasammaldega</a> ja madalsoode mätastel ning jõgede kõige vesisematel
kallastel. Seega on ta peaaegu nagu veetaim ja endale koju tuues peab ta
kindlasti saama väga märja kasvukoha. Üks soov on aga sel sooelanikul veel:
et suurepäraselt kasvada, selleks oleks vaja lubjarikast pinnast.</p>

<p>Mis siis selles samblas nii ilusat võiks olla? Kui võtta sõrmede vahele üksik
soosambla taim, siis on see üks armetu kiitsakas vibalik, pole tal ei suuremat
tegu ega nägu. Kuid lähemalt uurides tuleb ilmsiks tema ilu saladus. Kui olete
luubi appi võtnud, siis näete selgesti, et tema lehed paiknevad ümber varre täiesti
korrapäraselt viie reana. Sellisena jätavad nad mulje, nagu oleks keegi väike
vee-elanik hoolega patse pununud. Kuid samuti võime me märgata, et iga üksik
paari millimeetri pikkune leheke on oma tipu huvitavalt konksutaoliselt alla
keeranud. Nii tekibki ilus korralik pats. Korrapära lisab veel seegi, et
soosambla varred ei harune üldse. Kuid veel ilusama mälestuse võib saada
siis, kui vaadata tervet soosambla mätast. See pole mingi imeasi, sest suurte mätastena
see taim just tavaliselt kasvab, kuid elamus on see siiski. Kuna soosambla üksikud
taimed on kõik väga peenikesed ja mitteharunenud, siis saavad nad hõlpsasti
end teineteise vastu suruda. Nii moodustubki tihe muru. On ju huvitav – muru
vee sees. Samas võib see märgade alade muru tunduda kaunimgi meie harilikust
murust. Selle põhjuseks on korrapärased tähekesed iga taime tipul. Tähekestena
paisatavad ülalt vaadatuna viis rida lehti. Üks ilusamaid asju õõtsikutel on
aga soosambla puhasroheline kuni sätendavalt kollakasroheline värvus. Selline
see meie niiskete kohtade ilumuru on.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="soosamm2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
