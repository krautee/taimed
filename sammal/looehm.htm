<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>loodehmik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005500"><img src="images/loo-ehmik.jpg"
            hspace="6" height="200" width="270" vspace="6" border="1" align="right">
          Harilik loodehmik<br>
        </font><font face="Arial" size="3" color="#005500"><i>(Abietinella
            abietinum)</i></font></b></p>
    <p><font face="Arial" size="2">Loodehmiku tunneb ära sulgjalt harunevate
        varte
        järgi, millel polekski nagu lehti küljes. See tähendab, et peavarrest
        kasvavad risti välja oksad, mis asetsevad täiest korrapäraselt, kuid
        need
        oksad omakorda enam ei harune. Nii okstel kui ka vartel on lehed küll
        olemas,
        aga need on nii väikesed ja tihedalt vastu oksa või peavart surutud, et
        me
        palja silmaga vaadates neid lihtsalt ei märka. Seega paistavad
        loodehmiku oksad
        kui kollakasrohelised nöörid. Kollakasrohelised on tegelikult ainult
        loodehmiku okste tipud, ülejäänud osa taimest on üpris tumeroheline,
        vahel
        koguni tumepruun. Kes on korra loodehmikut näinud, see teda ilmselt
        teinekord
        enam teiste sammaldega segi ei aja.</font></p>
    <font face="Arial" size="2">
      <p>Loodehmiku nimest võib arvata, et see sammal kasvab loopealsetel. Nii
        see ka
        tõepoolest on. Loodehmik on üks kuivade päikesepaisteliste kasvukohtade
        taim.
        Metsadest kasvab ta vaid kõige avaramates loometsades, kuid sagedamini
        esineb
        ta näiteks kadastikes või päris looniitudel. Küllaltki sageli võib
        loodehmikut leida ka kividelt või kivimüüridelt. Loopealsed erinevad
        teistest
        kasvukohtadest aga kõige enam selle poolest, et nendel olev pinnas on
        väga
        lubjarikas: aluskivimiks on ju lubja- ehk paekivi. Loodehmik on väga
        lubjalembene liik ja eks ta just seepärast kuivadel loodudel kasvabki.
        Enamasti võib loodehmiku järgi isegi pinnase iseloomu määrata: nähes
        kasvamas loodehmikut võime ütelda, et siin on lubjarikas muld.</p>
      <p>Loodehmikul on olemas ka sugulasi. Kõigile neile on iseloomulik see, et
        lehed on tihedalt vastu vart surutud ja oksad meenutavad peenikest
        nööri. Samuti on kõikide liikide varred kaetud väikeste heleroheliste
        narmastega, mida nimetatakse parafüllideks. Kõikide ehmikute leherakud
        on näsalise pinnaga. Seetõttu on taimed alati läiketud. Kuid
        teiste meie ehmikuliikide oksad harunevad veel omakorda ja nii on nad
        hoopis
        teistsuguse ilmega. Niitudel võib leida näiteks niiduehmikut, kelle
        oksad
        harunevad vahel isegi kolm korda. Meenutagem siinkohal lõpetuseks veel
        loodehmiku põhitunnust: tema nöörjad oksad ei harune üldse.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="looehm2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
