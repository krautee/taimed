<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>loodehmik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005500" size="4" face="Arial"><img
src="images/loo-ehmik.jpg" align="right" border="1" hspace="6" vspace="6" width="270"
height="200"> Loodehmik<br>
</font><font color="#005500" size="3" face="Arial"><i>(Thuidium abietinum)</i></font></b></p>

<p><font size="2" face="Arial">Loodehmiku tunneb ära sulgjalt harunevate varte
järgi, millel polekski nagu lehti küljes. See tähendab, et peavarrest
kasvavad risti välja oksad, mis asetsevad täiest korrapäraselt, kuid need
oksad omakorda enam ei harune. Nii okstel kui ka vartel on lehed küll olemas,
aga need on nii väikesed ja tihedalt vastu oksa või peavart surutud, et me
palja silmaga vaadates neid lihtsalt ei märka. Seega paistavad loodehmiku oksad
kui kollakasrohelised nöörid. Kollakasrohelised on tegelikult ainult
loodehmiku okste tipud, ülejäänud osa taimest on üpris tumeroheline, vahel
koguni tumepruun. Kes on korra loodehmikut näinud, see teda ilmselt teinekord
enam teiste sammaldega segi ei aja.</p>

<p>Loodehmiku nimest võib arvata, et see sammal kasvab loopealsetel. Nii see ka
tõepoolest on. Loodehmik on üks kuivade päikesepaisteliste kasvukohtade taim.
Metsadest kasvab ta vaid kõige avaramates loometsades, kuid sagedamini esineb
ta näiteks kadastikes või päris looniitudel. Küllaltki sageli võib
loodehmikut leida ka kividelt või kivimüüridelt. Loopealsed erinevad teistest
kasvukohtadest aga kõige enam selle poolest, et nendel olev pinnas on väga
lubjarikas: aluskivimiks on ju lubja- ehk paekivi. Loodehmikut võib pidada väga
lubjalembeseks liigiks ja eks ta just seepärast kuivadel loodudel kasvabki.
Enamasti võib loodehmiku järgi isegi pinnase iseloomu määrata: nähes
kasvamas loodehmikut võime ütelda, et siin on lubjarikas muld.</p>
<p>Loodehmikul on olemas ka sugulasi. Kõigile neile on iseloomulik see, et
lehed on tihedalt vastu vart surutud ja oksad meenutavad peenikest nööri. Kuid
teiste meie ehmikuliikide oksad harunevad veel omakorda ja nii on nad hoopis
teistsuguse ilmega. Niitudel võib leida näiteks niiduehmikut, kelle oksad
harunevad vahel isegi kolm korda. Meenutagem siinkohal lõpetuseks veel
loodehmiku põhitunnust: tema nöörjad oksad ei harune üldse.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="looehm2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
