<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>soovildik - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/soovildik.jpg" hspace="6" height="200" width="270"
        vspace="6" border="1" align="right"><font face="Arial" size="4" color="#005500"><strong>Soovildik</strong><br>
      </font><em><strong><font face="Arial" size="3" color="#005500">(Aulacomnium
            palustre)</font></strong></em></p>
    <p><font face="Arial" size="2">Soovildik on tüüpiline madalsoode ja
        rabastuvate või soostuvate metsade ja niitude sammal. Ta kasvab sageli
        koos <a href="turbas.htm" style="color: #005500">turbasamblaga</a>,
        jäädes nõrgema kasvu tõttu viimase varju. Kui aga leiate
        lapikese, kus kasvab soovildik üksi, siis näete, et tema mõõtmed polegi
        nii
        tagasihoidlikud. Soovildik võib kasvada kuni viieteistkümne sentimeetri
        pikkuseks. Turbasambla varju jääb ta rohkem seepärast, et ta on üpris
        peenike. Kui aga soovildik ise samblamätta kasvatab, siis tihedalt
        üksteise kõrval
        kasvades jätab ta üpriski lopsaka sambla ilme.</font></p>
    <font face="Arial" size="2">
      <p>Millest siis soovildik oma nime on saanud? Eks ikka millestki
        vilditaolisest.
        Nagu paljudele teistelgi niiskete kasvukohtade sammaldel, on ka
        soovildikul
        varre ümber tihe vilt. Tema risoididest moodustunud roostepruun
        vildikiht on
        eriti tihedalt ümber lehtede ja varre põimunud ja nii otsustatigi just
        talle
        “vildik” nimeks anda. Vilt on kaval kohastumus, mis aitab samblal vett
        ja toitaineid koguda ja säilitada.</p>
      <p>Mille järgi soovildikut ära tunda võiks? Peenikesed väheharunevad
        varred
        ja paks roostepruun risoidikiht on enamasti piisavateks
        määramistunnusteks.
        Eriti kui teate, et sammal on pärit liigniiskest kasvukohast. Kuid
        omapärane
        on ka soovildiku värvus. Taimed on&nbsp; kollakas- või helerohelised.
        Kui on olnud pikem kuivaperiood, siis on lehed veidi krussi tõmbunud.
        Jällegi kohastumus, et veidi vee väljaauramist takistada. Luubiga
        vaadates võib lehe selgmisel poolel näha tugevalt läikivalt keskroodu.</p>
      <p>Soovildikul on aga veel üks omapära, mis ei torka küll kuskilt silma,
        kuid
        mida on siiski ehk huvitav teada. Nimelt on see sammal leidnud, et talle
        ei
        piisa ainult sugulisest paljunemisest ja eoste abil levimisest. Tema
        juures võib
        üpris sageli kohata sammalde hulgas suhteliselt haruldast vegetatiivset
        paljunemist. Soovildikul on sigikehad väikesed, paari raku suurused.
        Need on koondunud ümaratesse kogumikesse ja asuvad varre tipus erilisel
        pulgakujulisel kandjal. Sigikehade kogumik koos kandjaga näeb välja nagu
        ümara peaga nööpnõel. Eraldunud sigikehad ujuvad niiskes ümbruses ringi
        ja sobivates tingimustes arenebki neist uus soovildiku taim.</p>
      <p>Soovildikul on ka väiksem sugulane - kännuvildik. Tema kasvab aga
        peamiselt kõdupuidul ning on sagedamini levinud Lääne-Eestis.
        Sigikehadega “nööpnõelu” kannab sageli seegi sammal.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="soovilt2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
