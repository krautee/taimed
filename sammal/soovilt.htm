<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>soovildik - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/soovildik.jpg" width="270" height="200" align="right"
border="1" hspace="6" vspace="6"><font color="#005500" size="4" face="Arial"><strong>Soovildik</strong><br>
</font><em><strong><font color="#005500" size="3" face="Arial">(Aulacomnium palustre)</font></strong></em></p>

<p><font size="2" face="Arial">Soovildik on tüüpiline madalsoode ja
rabastuvate või soostuvate metsade ja niitude sammal. Ta kasvab sageli koos <a href="turbas.htm" style="color: #005500">turbasamblaga</a>, jäädes nõrgema kasvu tõttu viimase varju. Kui aga leiate
lapikese, kus kasvab soovildik üksi, siis näete, et tema mõõtmed polegi nii
tagasihoidlikud. Soovildik võib kasvada kuni viieteistkümne sentimeetri
pikkuseks. Turbasambla varju jääb ta rohkem seepärast, et ta on üpris
peenike. Kui aga soovildik ise samblamätta kasvatab, siis tihedalt üksteise kõrval
kasvades jätab ta üpriski lopsaka sambla ilme.</p>

<p>Millest siis soovildik oma nime on saanud? Eks ikka millestki vilditaolisest.
Nagu paljudele teistelgi niiskete kasvukohtade sammaldel, on ka soovildikul
varre ümber tihe vilt. Tema risoididest moodustunud roostepruun vildikiht on
eriti tihedalt ümber lehtede ja varre põimunud ja nii otsustatigi just talle
“vildik” nimeks anda.</p>
<p>Mille järgi soovildikut ära tunda võiks? Peenikesed väheharunevad varred
ja paks roostepruun risoidikiht on enamasti piisavateks määramistunnusteks.
Eriti kui teate, et sammal on pärit liigniiskest kasvukohast. Kuid omapärane
on ka soovildiku värvus. Taime ülaosas on see suhteliselt harilik kollakas- või
pruunikasroheline, kuid taime alumises osas hoopis teistsugune. Alumine osa asub
sel samblal sageli vees, kuhu ei jõua nii palju valgust kui kuivale maale ja
nii on ka tema alumine osa tumedam. Soovildiku alumise poole lehed on
tumerohelised kuni peaaegu mustad. Kui teil on need tunnused teada, siis tunnete
soovildiku igas olukorras ära.</p>
<p>Soovildikul on aga veel üks omapära, mis ei torka küll kuskilt silma, kuid
mida on siiski ehk huvitav teada. Nimelt on see sammal leidnud, et talle ei
piisa ainult sugulisest paljunemisest ja eoste abil levimisest. Tema juures võib
üpris sageli kohata sammalde hulgas suhteliselt haruldast vegetatiivset
paljunemist. Soovildik võib levida eriliste sigilehtede abil. Need ujuvad
niiskes ümbruses veidi ringi ja sobivates tingimustes arenebki neist uus soovildiku
taim.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="soovilt2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
