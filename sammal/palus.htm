<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>palusammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005500" size="4" face="Arial"><img
src="images/palusam.jpg" align="right" border="1" hspace="6" vspace="6" width="270"
height="200"> Harilik palusammal</font><br>
<font color="#005500" size="3" face="Arial"><i>(Pleurozium schreberi)</i></font></b><br>
<font color="#005500" size="3" face="Arial">kulliküüs</font></p>

<p><font size="2" face="Arial">Palusammalt on küll iga inimene näinud. Teda võib
pidada meie kõige tavalisemaks samblaks, kes kasvab enamikes kuivemates
metsades, harvem niisketes rabastunud ja soometsades koos turbasamblaga. Üldiselt
on tema kõige rikkalikumad leiukohad ikka palumetsas, nagu tema nimigi ütleb.
Seal kasvab ta koos teise väga tavalise sambla – <a href="laanik.htm" style="color: #005500">laanikuga</a>.
Nad peavad pidevalt omavahel huvitavat võitlust. Kord jääb peale üks,
teinekord jälle teine. Võitlus käib kasvukohtade pärast. Palusammal võidab
tavaliselt kuivemates ja valguseküllasemates kasvukohtades ja loovutab
metsaalused väikesed lohud ning tihedama puhmastiku või mõne põõsa
varjualuse. Lisaks valgusenõudlikkusele ja ülimale leplikkusele niiskuse
suhtes on palusamblal veel üks nõudmine, mille tõttu ta ei kasva meeleldi põõsaste
all. Ta ei salli põõsastelt langevat vett. Sagedamini moodustub nii metsa all
mosaiikne vaip, kus ühes kohas on laigud palusamblaga, teisal aga &quot;laanikumetsad&quot;.
Vaid harva kasvavad palusammal ja laanik koos.</p>

<p>Sellised madalad samblatihnikud on elupaigaks rohketele pisikestele
metsaelanikele. Võib teha näiteks sellise katse. Võtke hea hõre sõel,
millest samblatükid läbi ei lähe, aga hernetera mahub siiski läbi. Siduge
selle alla tihedast riidest kott ja minge metsa. Võtke pihutäis sammalt ja
pange sõelale. Nüüd raputage oma seadet tugevasti, et kõik olesed end
samblast lahti laseksid ja kotti langeks. Kui olete mõned tuustid sammalt
läbi töödelnud, siis pange need samblataimed endisele kohale tagasi, et mets
rikutuna välja ei näeks. Nüüd tuleb otsida lage koht. Hea oleks kaasa võetud
vann või kandik, aga sobib ka kõvaks tallatud sile mullapind. Sellele valage tühjaks
oma koti sisu ja imetlege, kui paljud loomad end selles väheses samblas
peitsid. Kindlasti võib näha seal igasuguseid hüppavaid, ronivaid ja ka
roomavaid loomakesi, kõik võitlemas ellujäämise eest. Kui olete nad üle
vaadanud ja veendunud samblaelustiku rikkuses ja võib-olla püüdnud ka mõnda
huvitavamat liiki määrata, siis laske väikesed loomad taas vabadusse. Eks
neilgi ole õigus elada.</p>
<p>Lõpuks sellest, kuidas palusammalt ära tunda. See polegi nii keeruline.
Tuleb üksik taim vaibast välja tõmmata ja uurida. Esmalt paistab silma
iseloomulik kõverdunud tipp. Selle kohta öeldakse, et ta meenutab kulliküünt.
Eriti kõver on ta kuival ajal. Teiseks kraabime varrelt maha mõned lehed. Näeme,
et vars on punakas. Eriti selgelt on varre punane värvus näha niiske sambla
puhul, siis on ta peaaegu läbipaistev. Kui kahtlete punases värvuses, võite
sambla pista veidikeseks vette. Kui need kaks tunnust on olemas, siis pole enam
kahtlust: teie käes on meie metsade kõige tavalisem taim.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="palus2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
