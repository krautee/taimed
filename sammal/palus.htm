<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>palusammal - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><b><font face="Arial" size="4" color="#005500"><img src="images/palusam.jpg"
            hspace="6" height="200" width="270" vspace="6" border="1" align="right">
          Harilik palusammal</font><br>
        <font face="Arial" size="3" color="#005500"><i>(Pleurozium schreberi)</i></font></b><br>
      <font face="Arial" size="3" color="#005500">kulliküüs</font></p>
    <p><font face="Arial" size="2">Palusammalt on küll iga inimene näinud. Teda
        võib
        pidada meie kõige tavalisemaks samblaks, kes kasvab enamikes kuivemates
        metsades, harvem niisketes rabastunud ja soometsades koos turbasamblaga.
        Üldiselt
        on tema kõige rikkalikumad leiukohad ikka palumetsas, nagu tema nimigi
        ütleb.
        Seal kasvab ta koos teise väga tavalise sambla – <a href="laanik.htm" style="color: #005500">laanikuga</a>.
        Nad peavad pidevalt omavahel huvitavat võitlust. Kord jääb peale üks,
        teinekord jälle teine. Võitlus käib kasvukohtade pärast. Palusammal
        võidab
        tavaliselt kuivemates ja valguseküllasemates kasvukohtades ja loovutab
        metsaalused väikesed lohud ning tihedama puhmastiku või mõne põõsa
        varjualuse. Lisaks valgusenõudlikkusele ja ülimale leplikkusele niiskuse
        suhtes on palusamblal veel üks nõudmine, mille tõttu ta ei kasva
        meeleldi põõsaste
        all. Ta ei salli põõsastelt langevat vett. Sagedamini moodustub nii
        metsa all
        mosaiikne vaip, kus ühes kohas on laigud palusamblaga, teisal aga
        "laanikumetsad".
        Vaid harva kasvavad palusammal ja laanik koos.</font></p>
    <p><font face="Arial" size="2">Nüüd sellest, kuidas palusammalt ära tunda.
        Tuleb üksik taimeke samblavaibast välja tõmmata ja uurida.&nbsp; Esmalt
        paistab silma okste asetus hõreda sulena kahele poole ja iseloomulik
        kõverdunud tipp. Selle kohta öeldakse, et ta meenutab kulliküünt. Eriti
        kõver on ta kuival ajal. Teiseks kraabime varrelt maha mõned lehed.
        Näeme, et vars on punakas. Eriti selgelt on varre punane värvus näha
        niiske sambla puhul, siis on ta peaaegu läbipaistev. Kui kahtlete
        punases värvuses, võite sambla pista veidikeseks vette. Kui need kaks
        tunnust on olemas, siis pole enam kahtlust: teie käes on meie metsade
        kõige tavalisem sammaltaim.<br>
      </font></p>
    <font face="Arial" size="2">
      <p>Madalad palusamblatihnikud on elupaigaks rohketele pisikestele
        metsaelanikele. Võib teha näiteks sellise katse. Võtke hea hõre sõel,
        millest samblatükid läbi ei lähe, aga hernetera mahub siiski läbi.
        Siduge
        selle alla tihedast riidest kott ja minge metsa. Võtke pihutäis sammalt
        ja
        pange sõelale. Nüüd raputage oma seadet tugevasti, et kõik olesed end
        samblast lahti laseksid ja kotti langeks. Kui olete mõned tuustid
        sammalt
        läbi töödelnud, siis pange need samblataimed endisele kohale tagasi, et
        mets
        rikutuna välja ei näeks. Nüüd tuleb otsida lage koht. Hea oleks kaasa
        võetud
        vann või kandik, aga sobib ka kõvaks tallatud sile mullapind. Sellele
        valage tühjaks
        oma koti sisu ja imetlege, kui paljud loomad end selles väheses samblas
        peitsid. Kindlasti võib näha seal igasuguseid hüppavaid, ronivaid ja ka
        roomavaid loomakesi, kõik võitlemas ellujäämise eest. Kui olete nad üle
        vaadanud ja veendunud samblaelustiku rikkuses ja võib-olla püüdnud ka
        mõnda
        huvitavamat liiki määrata, siis laske väikesed loomad taas vabadusse.
        Eks
        neilgi ole õigus elada. Lisaks selgrootutele on palusammal tähtis
        pesamaterjal lindudele.</p>
      <p>Palusamblale sarnaneb harilik viherik. Sellel samblal on kollakas vars
        ning palusamblast pisut ümaramad ja kohevalt ümber varre paiknevad
        lehed. Varretipud on tömbid. Viherik kasvab metsas ja niidul,
        lubjarikkamal mullal ning on levinud peamiselt Lääne-Eestis. Suuruse ja
        kahele poole hoiduvate okste poolest on palusammal vahel väga sarnane ka
        teravtipule ja juuslehikule, kuid varre tipus olev “kulliküüs” ja
        punakaspruun vars aitavad selgust saada, kes on kes. </p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="palus2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
