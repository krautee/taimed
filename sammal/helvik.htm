<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>harilik helvik - liigikirjeldus</title>
</head>

<body background="images/1HTtaust.gif" bgcolor="#FFFFFF" link="#008000" vlink="#008000"
alink="#008000">

<p align="center"><b><font color="#004000" size="5" face="Arial"><img
src="images/helvik.jpg" align="right" border="1" hspace="6" vspace="6" width="200"
height="270"></font></b><font color="#005300" size="4" face="Arial"><strong>Harilik
helvik</strong>
<br>
</font><em><strong><font color="#005300" size="3" face="Arial">(Marchantia polymorpha)</font></strong></em></p>

<p><font size="2" face="Arial">Niisketel metsaalustel, tuleasemetel, paljakutel,
teeservadel ja kraavikallastel võib sageli kohata üht huvitava välimusega
sammalt. Esmapilgul võib tunduda, et tegu polegi samblaga: tumeroheline plaaditaoline
leht
on tihedalt vastu maad surutud. See haruneb siin ja seal korrapäraselt
kaheks. Mõnikord võib lehekeste peal olla rohkesti korvikesi, mille sees on väikesed
munad ja lehekeste vahelt võivad kerkida niidikesed, mille tipul on ilusad tähekujulised
taldrikud.</p>

<p>Selle omapärase taime on helvik. Ta on maksasammal. Paljudest teistest
meile tuntud sammaldest erineb enamik maksasamblaid selle poolest, et neil ei
ole varsi ega lehti. See, mis tundub helvikul olevat üks suur leht, on
tegelikult tallus. Tallus on just kui kõik lehed, varred ja varreharud kokku
pandult, kusjuures ei ole võimalik eristada nende piirjooni. Tallusel olevaid
korvikesi nimetatakse sigikehakeste mahutiteks ja nende sees on muna- või
kerakujulised sigikehad. Sigikehade abil võib helvik paljuneda. Lisaks sellele
esineb helvikul ka eostega paljunemine ja isegi suguline paljunemine. Nii võibki
helvik soodsates tingimustes katta üsna kiiresti päris suure maa-ala.</p>
<p>Helviku on omapärane suguline paljunemine. Nimelt tekivad tal
selle jaoks erilised suguorganite kandjad: pika varre otsas
olevad kettakesed. Neid kettaid on kahesuguseid: ühed on vaid veidi hõlmadeks
jagunenud, teised paistavad aga kaunite tähtedena. Esimestel arenevad
isassuguorganid, teistel emassuguorganid. Helvik on kahekojaline taim –&nbsp; nii
on erinevatel taimedel erinevad kettakesed ja ketta välimuse järgi võib ütelda,
kas tegu on emas- või isastaimega.</p>
<p>Eestis esineb suhteliselt harva teinegi helvik – mägihelvik. Kui harilikul
helvikul on talluse pinnal hästi märgatav kesktriip ja tallused on suured (2...15 cm
pikkused), siis mägihelviku tallus on kesktriibuta ja tallused väiksemad (2...4
cm pikkused) ja
esinevad kodarikena.</font><strike><font FACE="Arial"></p>
</font></strike>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="helvik2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
