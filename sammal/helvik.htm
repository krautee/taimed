<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>harilik helvik - liigikirjeldus</title>
  </head>
  <body alink="#008000" vlink="#008000" link="#008000" bgcolor="#FFFFFF" background="images/1HTtaust.gif">
    <p align="center"><b><font face="Arial" size="5" color="#004000"><img src="images/helvik.jpg"
            align="right" hspace="6" height="270" width="200" vspace="6" border="1"></font></b><font
        face="Arial" size="4" color="#005300"><strong>Harilik helvik</strong> <br>
      </font><em><strong><font face="Arial" size="3" color="#005300">(Marchantia
            polymorpha)</font></strong></em><br>
      <font face="Arial" size="3" color="#005300">maksasammal</font></p>
    <p><font face="Arial" size="2">Niisketel metsaalustel, tuleasemetel,
        paljakutel, teeservadel ja kraavikallastel võib sageli kohata üht
        huvitava välimusega sammalt. Esmapilgul võib tunduda, et tegu polegi
        samblaga: tumeroheline plaaditaoline leht on tihedalt vastu maad
        surutud. See haruneb siin ja seal korrapäraselt kaheks. Mõnikord võib
        lehekeste peal olla rohkesti korvikesi, mille sees on väikesed munad ja
        lehekeste vahelt võivad kerkida niidikesed, mille tipul on ilusad
        tähekujulised taldrikud.</font></p>
    <font face="Arial" size="2">
      <p>See omapärane taim on helvik. Ta on helviksammal (varem nimetati neid
        maksasammaldeks). Paljudest teistest meile tuntud sammaldest erineb
        enamik maksasamblaid selle poolest, et neil ei ole varsi ega lehti. See,
        mis tundub helvikul olevat üks suur leht, on tegelikult tallus. Tallus
        on just kui kõik lehed, varred ja varreharud kokku pandult, kusjuures ei
        ole võimalik eristada nende piirjooni. Talluse pealispinnal on selgelt
        näha võrgustiku joonis. Selle tekitavad talluse sees olevad õhukambrid.
        Igal kambril on ka “välisuks”. See on õhuava, mis paistab talluse pinnal
        võrgusilma keskel oleva täpikesena. Taim kinnitub ja hangib vett ning
        mineraalaineid rohkete talluse alaküljel asuvate üherakuliste risoidide
        abil. Lisaks risoididele paiknevad talluse alaküljel veel mõhusoomused -
        väikesed mitmerakulised väljakasvud, mis täidavad samu ülesandeid kui
        risoididki.</p>
      <p>Sageli võib talluse pinnal näha väikseid rohelisi “kausikesi
        kakukestega”. Need on sigikehade mahutid, milles on muna- või
        kerakujulised sigikehad. Sigikehade abil saab helvik edukalt paljuneda.
        Nii võibki helvik soodsates tingimustes katta üsna kiiresti päris suure
        maa-ala.<br>
        Helvikul on lisaks ka omapärane suguline paljunemine. Nimelt tekivad tal
        selle jaoks erilised suguorganite kandjad: pika varre otsas olevad
        kettakesed. Neid kettaid on kahesuguseid: ühed on sileda pealispinnaga,
        vaid veidi hõlmadeks lõhestunud, teised paistavad aga kaunite allapoole
        vaatavate peenikeste harudega tähtedena. Esimestel arenevad
        isassuguorganid, teistel emassuguorganid. Helvik on kahekojaline taim –
        nii on erinevatel taimedel erinevad kettakesed ja ketta välimuse järgi
        võib ütelda, kas tegu on emas- või isastaimega.<font face="Arial" size="2"></font></p>
    </font>
    <p><font face="Arial" size="2">Eestis esineb suhteliselt harva teinegi
        helvik – mägihelvik. Kui harilikul helvikul on talluse pinnal hästi
        märgatav kesktriip ja tallused on suured (2-15 cm pikkused), siis
        mägihelviku tallus on kesktriibuta ja tallused väiksemad (2-4 cm
        pikkused) ja esinevad kodarikena.</font></p>
    <p><font face="Arial" size="2">Harilikule helvikule sarnaneb harilik koonik,
        kelle talluse hõlmad on sama pikad (isegi veidi pikemad). Harilik koonik
        on ilma tumedama kesktriibuta ja temal ei ole kunagi tallusel “kaussi
        kakukestega” - sigikehade kogumikke. Koonik kasvab varjulistes niisketes
        kohtades.<br>
      </font></p>
    <strike><font face="Arial"> </font></strike>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="helvik2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
