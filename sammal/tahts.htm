<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>lainjas lehiksammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><img src="images/tahtsammal.jpg" align="right" hspace="6" vspace="6"
border="1" width="270" height="200"><b><font color="#005500" size="4" face="Arial">
Lainjas lehiksammal<br>
</font><font color="#005500" size="3" face="Arial"><i>(Plagiomnium undulatum)</i></font></b></p>

<p><font size="2" face="Arial">Lainjas lehiksammal on rohkem tuntud kui meie
tavalisemad tähtsamblad. Kuid nagu nimest näha, teda viimasel ajal enam tähtsammalde
hulka ei paigutata. Ta on tähtsammaldest tugevama kasvu ja pikemate lehtedega.
Lainja lehiksambla lehed on piklikud nagu keel, tähtsammaldel on nad aga rohkem
munakujulised. Lainja lehiksambla lehe pikkus võib olla kuni poolteist
sentimeetrit. Ilma põhjuseta ei ole selle sambla liiginimetuseks saanud ka
&quot;lainjas&quot;, sest tema lehed on selgete ristipidiste lainetega. Eriti
selgesti on lehtede lainelisus märgata lehe servades. Suure suurendusega
vaadates võib märgata, et lainja lehiksambla lehtede servades on väikesed
hambakesed. Need on nii väikesed, et koosnevad vaid ühest või kahest rakust.</p>

<p>Värvuselt on lainjas lehiksammal tavaliselt tumeroheline ja eriti ilus siis,
kui on niiske aastaaeg – näiteks sügis. Seevastu kuumal suvel ära kuivades
tõmbuvad tema muidu väga lopsakad lehed krussi ja samblal on hoopis teine
ilme. Sel juhul muutub ka lehtede värvus kollakasroheliseks. Erinevalt mõnedest
teistest sammaldest ei ole aga lainjal lehiksamblal mitte kunagi erilist läiget,
ta on täiesti tuhm.</p>
<p>Leida võib lainjat lehiksammalt enamikest niisketest kohtadest, ka
sellistest, kus aegajalt veidi porine on. Nii peetakse teda eelkõige
lodumetsade liigiks. Kuid samuti võime teda leida salumetsa niiskematest
kohtadest ja soistest metsadest ning võsastikest madalatelt järve- või jõekallastelt.
Enamasti esineb lainjas lehiksammal koos teiste sammaldega, näiteks väikesi
puukesi meenutavate <a href="rooss.htm" style="color: #006000"> roossambla</a> ja
<a href="tyviks.htm" style="color: #006000"> tüviksambla</a> tuttidega. Kuid vahel võib ta ka
üksi küllaltki suuri vaipkatteid moodustada.</p>
<p>Lainjal lehiksamblal kasvab maa seest välja üks vars, millel arenevad nii
emas- kui isassuguorganid. Viljastunud munarakust moodustub eoskupar ja selles
arenevad paljunemiseks vajalikud eosed. Huvitav on aga see, et ühest varrest võivad
välja kasvada ka teised varred, neil aga eoseid ei teki. Viimased on erinevalt
eoskupraid kandvatest vartest kaarekujulised.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="tahts2.htm" target="_self"><img src="images/Info1.jpg" border="0" width="125"
    height="31"></a></td>
  </tr>
</table>
</center></div>
</body>
</html>
