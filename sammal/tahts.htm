<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>lainjas lehiksammal - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/tahtsammal.jpg" hspace="6" height="200" width="270"
        vspace="6" border="1" align="right"><b><font face="Arial" size="4" color="#005500">
          Lainjas lehiksammal<br>
        </font><font face="Arial" size="3" color="#005500"><i>(Plagiomnium
            undulatum)</i></font></b></p>
    <p><font face="Arial" size="2">Lainjas lehiksammal on rohkem tuntud kui meie
        tavalisemad tähtsamblad. Kuid nagu nimest näha, teda viimasel ajal enam
        tähtsammalde
        hulka ei paigutatagi. Tähtsammalde perekonnas on ka tehtud
        ümberkorraldusi ja endise tähtsammalde perekonna samblad on nüüd laiali
        jaotatud mitmesse uude perekonda. Üks suuremaid neist liikide arvu
        poolest ongi lehiksammalde perekond. Lehiksamblad erinevad
        tähtsammaldest (praeguses perekondade jaotuses) tugevama kasvu ning
        suuremate&nbsp; ja ümarama tipuga lehtede poolest. Praegu tähtsammalde
        perekonda jäänud samblaliikidel on lehed süstjad ja terava tipuga.
        Lehiksammaldega sarnanevad ka viltvarre perekonna liigid.<br>
      </font></p>
    <p><font face="Arial" size="2">Lehiksammalde perekonna teiste liikide
        hulgast on lainjat lehiksammalt siiski väga kerge ära tunda. Lainja
        lehiksambla lehed on piklikud ja tömbi tipuga nagu keel ja lehe pikkus
        võib olla kuni poolteist sentimeetrit. Mitte ilma põhjuseta ei ole selle
        sambla liiginimetuseks saanud ka "lainjas", sest tema lehed on selgete
        ristipidiste lainetega. Eriti selgesti on lehtede lainelisus märgata
        lehe servades. Teistel lehiksammaldel on suured munakujulised ja siledad
        lehed. Suure suurendusega vaadates võib märgata, et lainja lehiksambla
        lehtede servades on väikesed hambakesed. Need on nii väikesed, et
        koosnevad vaid ühest või kahest rakust.<br>
      </font></p>
    <font face="Arial" size="2">
      <p>Lainjas lehiksammal võib ainsana lehiksammalde perekonnast varre tipus
        puukujuliselt haruneda, andes 3-4 kaarjat oksa. Värvuselt on lainjas
        lehiksammal roheline ja eriti ilus siis, kui on niiske aastaaeg –
        näiteks sügis. Seevastu kuumal suvel ära kuivades tõmbuvad tema muidu
        väga lopsakad lehed krussi ja samblal on hoopis teine ilme. Sel juhul
        muutub ka lehtede värvus kollakasroheliseks. Lainjal lehiksamblal puudub
        eriline läige.</p>
      <p>Leida võib lainjat lehiksammalt enamikest niisketest kohtadest, ka
        sellistest, kus aegajalt veidi porine on. Nii peetakse teda eelkõige
        lodumetsade liigiks. Kuid samuti võime teda leida salumetsa niiskematest
        kohtadest ja soistest metsadest ning võsastikest madalatelt järve- või
        jõekallastelt.
        Aga pole ka mingi ime, kui avastate lainja lehiksambla kasvamas linnas
        niiskel muruplatsil suure maja varjus või pargis puudega varjatud
        maapinnal. Enamasti esineb lainjas lehiksammal koos teiste sammaldega,
        näiteks väikesi
        puukesi meenutavate <a href="rooss.htm" style="color: #006000">
          roossambla</a> ja
        <a href="tyviks.htm" style="color: #006000"> tüviksambla</a> tuttidega.
        Kuid vahel võib ta ka
        üksi küllaltki suuri vaipkatteid moodustada.</p>
      <p>Lainjal lehiksamblal kasvab maa seest välja üks vars, millel arenevad
        nii
        emas- kui isassuguorganid. Viljastunud munarakust moodustub eoskupar ja
        selles
        arenevad paljunemiseks vajalikud eosed. Huvitav on aga see, et ühest
        varrest võivad
        välja kasvada ka teised varred, neil aga eoseid ei teki. Viimased on
        erinevalt
        eoskupraid kandvatest vartest kaarekujulised.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="tahts2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
