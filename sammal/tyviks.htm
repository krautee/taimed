<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=windows-1257">
<meta http-equiv="Content-Language" content="et">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>tüviksammal - liigikirjeldus</title>
</head>

<body background="images/1HTtaust.gif" bgcolor="#FFFFFF">

<p align="center"><b><font color="#005500" size="4" face="Arial"><img
src="images/tyviksammal.jpg" align="right" border="1" hspace="6" vspace="6" width="270"
height="200"> Harilik tüviksammal<br>
</font><font color="#005500" size="3" face="Arial"><i>(Climacium dendroides)</i></font></b></p>

<p><font FACE="Arial" SIZE="2">Tüviksammal on omapärane ja ilus sammal.
Loomulikult ei ole ta vaid meie maale iseloomulik. Teda kasvab rohkesti mujalgi
Euroopas, kuid ka Aasias ja Põhja-Ameerikas. Mis temas siis nii iseäralikku
on? Eks ikka see, et ta kasvab nagu üks ilus tugev puu. Tal on olemas
tumepruunide soomusjate lehtedega kaetud sirge tugev “tüvi”, mille tipul on
palju roheliste lehtedega kaetud oksi. Mõnikord võrreldakse tüviksammalt ka
imepisikese palmipuuga. Ilu lisab ka oksalehtede läikivalt kollakasroheline värvus.
Sellise puukese pikkus võib olla kuni viisteist sentimeetrit, kuid enamasti on
ta hoopis väiksem. Nii on tüviksamblad vahel nii lühikese varrega, et oksad
hakkavad päris maapinnalt ja polegi aru saada, et tegu on puukujulise samblaga.
Nii tuleb tüviksambla äratundmiseks sageli siiski taim samblavaibast välja tõmmata.
Viimane on eriti vajalik juhul, kui tüviksamblast on moodustunud pehme ja
kohev vaipkate, millest pealt vaadates paistavad ainult haraliasetsevad oksad.</p>

<p>Samblaid, millega tüviksammal segi võiks minna, Eestis ei kasva. On küll samuti puukujuliselt kasvav <a href="rooss.htm" style="color: #005500">roossammal</a>,
kuid esiteks on viimane tumeroheline. Teiseks pole tal oksi, varre tipul on vaid
laiade lehtede rosett. Ja kolmandaks on ta tavaliselt tüviksamblast vähemalt
kaks korda väiksema kasvuga. Kui aga tüviksambla lehtedest rääkida, siis on
need imepisikesed – vaid napilt paari millimeetri pikkused ja umbes kolmveerand
millimeetri laiused. See-eest võivad nad olla väga ilusasti paigutatud. Näiteks
kuivadel tüviksammaldel on okste lehed täiesti korrapärastes ridades
katusekividetaoliselt asetunud. Sellise oksa ilu tuleb ilmsiks alles luubiga
vaatamisel, seega ei tohi metsa minnes luupi koju unustada.</p>
<p>Huvitavat on aga tüviksambla juures veelgi. Nimelt on tal maa all peidus
tugev vars, millest need maapealsed püstised varred välja kasvavad.
Maapealsed varredki on üpris jäigad, peaaegu puitunud. Seega nähes metsa all
väikest rühma tüviksamblaid, võib kahtlustada, et tegu on vaid ühe-kahe
taimega.</p>
</font>
<div align="center"><center>

<table border="1" cellspacing="1" bordercolor="#C0C0C0" bordercolordark="#808080"
bordercolorlight="#FFFFFF">
  <tr>
    <td><a href="tyviks2.htm" target="_self"><img src="images/Info1.jpg" border="0"
    width="125" height="31"></a></td>
  </tr>
</table>
</center></div>
</body>
</html>
