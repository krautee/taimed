<!DOCTYPE html PUBLIC "-//IETF//DTD HTML//EN">
<html>
  <head>
    <meta http-equiv="content-type" content="text/html; charset=windows-1257">
    <meta http-equiv="Content-Language" content="et">
    <meta name="GENERATOR" content="Microsoft FrontPage 4.0">
    <meta name="ProgId" content="FrontPage.Editor.Document">
    <title>kähar sulgsammal - liigikirjeldus</title>
  </head>
  <body bgcolor="#FFFFFF" background="images/1HTtaust.gif">
    <p align="center"><img src="images/k-sulgsammal.jpg" hspace="6" height="200"
        width="270" vspace="6" border="1" align="right"><font face="Arial" size="4"
        color="#005500"><strong>Kähar
          sulgsammal</strong><br>
      </font><em><strong><font face="Arial" size="3" color="#005500">(Ctenidium
            molluscum)</font></strong></em></p>
    <p><font face="Arial" size="2">Kähar sulgsammal on meil küll üpris harilik,
        kuid igal pool teda ei kasva. Tal on üks range nõudmine pinnase suhtes:
        see
        peab olema lubjarikas. Nii võime käharat sulgsammalt kohata vahel
        massiliselt
        näiteks Põhja- ja Lääne-Eesti paepealsetel niitudel või hõredates
        metsades
        ning isegi lubjakiviklibusel lageda rannaalal. Meelsasti kasvab kähar
        sulgsammal ka lubjakivist pankrannikul. Teda otsides peab arvestama, et
        ta on küllaltki
        niiskuselembene. Kogutud niiskuse oskab kähar sulgsammal suurepäraselt
        ära
        kasutada. Nii kasvab ta kuni kümne sentimeetri pikkuseks rohkete okstega
        väga
        kaharaks taimeks. Selline kohev välimus on andnud sellele taimele ka
        liiginime
        – “kähar”.</font></p>
    <font face="Arial" size="2">
      <p>Kuid nime teine poolgi on tulnud ilmselt välimusest. Meenutab ju
        sulgsambla
        taim ilusat linnusulge. Tema vars on tihedalt täis oksi, mis asetsevad
        ülima
        korrapäraga ühes kihis. Omapärane on ka reeglipärasus, kuidas muutub
        nende
        okste pikkus. Sulgsambla alumised oksad on lühikesed, keskkohas muutuvad
        nad
        pikemaks ja keskkohast veidi kõrgemal hakkavad taas lühenema. Sellisena
        meenutab kähar sulgsammal veidi lehviksammalt, kuid viimane ei ole nii
        läikiv
        ja kollakas. Kähar sulgsammal on kaunilt läikivkollane või kuivanult
        isegi
        kuldpruun. Teise hea eristamistunnuse leiate, kui katsute nii käharat
        sulgsammalt kui ka <a href="lehvik.htm" style="color: #005500">lehviksammalt</a>.
        Selgub, et lehviksammal on väga jäik ja üldse ei paindu, justkui oleks
        tärgeldatud.
        Seevastu kähar sulgsammal on väga pehme. Võib ütelda, et temast
        moodustub
        meie looduse üks pehmemaid samblavaipu. Siiski ei tasu harilikult selle
        peale
        ettevaatamatult pikali visata, sest sulgsammal eelistab niiskemaid
        kasvukohti
        ja nii võib juhtuda, et saate mõnusa kuiva puhkehetke asemel hoopis
        märjad
        riided.</p>
      <p>Käharat sulgsammalt eristab lehviksamblast veel see, et ta haruneb
        tegelikult rohkem, kui esmapilgul paista võib. Need ilusad korrapärased
        taimed,
        mida samblavaipa vaadates näeme, võivad omavahel tegelikult ühenduses
        olla.
        Kui üks taim üles tõmmata, siis võib näha, et ta ei ulatu mitte kuigi
        sügavale,
        vaid enne tuleb vastu ristipidine peavars. Niisiis on kähar sulgsammal
        ehitanud
        endale ühe keerulise, kuid korrapärase ja ilusa süsteemi.</p>
      <p>Käharale sulgsamblale sarnaneb lehviksammal. Mõlemal liigil on oksad
        kahel pool vart, peaaegu risti varrega ja tihedalt üksteise kõrval.
        Vahet on siiski lihtne teha selle järgi, et lehviksammal kasvab jäigalt
        püstiselt, on peaaegu harunemata tugeva varrega ja seetõttu tõesti
        väikese sõnajala moodi. Kähar sulgsammal seevastu on pehme, korduvalt
        harunev ja kasvab lamavalt. Samuti on lehviksammal rohekama värvusega ja
        kasvab metsas.</p>
    </font>
    <div align="center">
      <center>
        <table bordercolordark="#808080" bordercolorlight="#FFFFFF" cellspacing="1"
          bordercolor="#C0C0C0" border="1">
          <tbody>
            <tr>
              <td><a href="ksulgsamm2.htm" target="_self"><img src="images/Info1.jpg"
                    height="31" width="125" border="0"></a></td>
            </tr>
          </tbody>
        </table>
      </center>
    </div>
  </body>
</html>
